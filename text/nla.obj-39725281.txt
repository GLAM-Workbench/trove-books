

m mai m wm
•:■;;■■■ ■■
■
I** -
..v * - *..... •
| *■■£" k *
,. v \ .a'.-;.
:s;
-S 44 ;
Iml S i
v. mmi S I $


HE PUKAPUKA WAKAAKO.
I.—KO TE ATUA PONO.
KO Ihowa ano te Atua pono, koia anake te Atua o te rang!
ote ao. He Wairua nui wakaharahara ia. No mua rawa
ia, no tua iho, no tua iho, no Itaneti ia, kaliore ona timatanga.
He Wairua ora tonu ia ekore e mate. Ki tonu te rangi tne te
ao i tona nuing.i, i tona atawai hoki. Kotahi ano Atua ora,
ahakoa tokotoru ano ia, ko te Atua Matua, ko te Atua Tamaiti,
ko te Atua Wairua Tapu, tena ko enei tokotoru kotahi ano Atua.
Ko tona ingoa nui ko Ihowa. He Atua mohio ia, a e matau
ana ia ki nga mea katoa, hore he mea huna ki a ia. Nana te
rangi i hanga, me te wenua, me te moana, nga mea katoa ra
hoki ki tana kupu kau ; otiia kaliore he kupu e rite ki tona
nuinga. E kite ana ia ki nga mea katoa ite rangi ite ao, ki nga
mea pai, ki nga mea kino. He Atua aroha a Ihowa ki nga
tangata katoa i te ao ; otiia, e rangirangi ratou e wakapono pu
ana ki a ia. Ko Ihowa anake to tatou kai tiaki i nga ra i nga po.
A —a te wakamutunga ote ao, Mana e wakahuihui nga tau iwi
katoa ki tona aroaro ; no Arama, a puta noa kite mutunga o ana
wanau ite ao. Ma reira te Atua e wakakitea ai ki nga tangata
ana mahi, i mahia eiai te ao; a ka utua katoatia rite tonu ki
tana mahi.
lI.—KO TE HANGANGA I TE TANGATA TUATAHI.
—I te ono o nga raka hanga e te Atua te tinana ote tangata
tuatahi ite puehu ote oneone: Muri iho ka wakahangia
ki roto ki ona pongaponga te manawa ora, a ka ora ia, he tangata
kaha, he tangata tika, he tangata pai rawa. I hanga te tangata
ete Atua kia matau ai ki a ia, kia aroha nui ki a ia, kia noho
pai, kia noho tonu ki tona aroaro, ake ake ake. I hanga te tangata
ete Atua ki tona ahua, kite ahua o tona maramatanga, o tona
tikanga, me tona matauranga hoki. Ki tonu tona ngakau i
te marama o te Atua, a, nui rawa tonahiahia kia roeatia te hia-
hia o Ihowa. I nui tona marietanga me to te Atua, ta te mea,
hore rawa ana kino, hore rawa he mea mamae ki tona ngakau.
1 wakanohoia taua tangata ko Arama e te Atua ki temara pai,


to Pararaihe tona ingoa. A nui rawa ta te Atua atawai ki a
Arama raua ko tona hoa ko Iwi. Pai rawa to raua noho-
anga i Pararaihe.
lII.—KO TE TAKANGA O TE TANGATA.
IVVAKATOKIA e Thowa heinarai Iteni,ai reira i wakanohoia
te tangata raua ko tona wahine, hei kai ngaki.hei kai tiaki.
Na, i tonoa e te Atua kia kai raua i te hua o nga rakau e tupu
ana ite niara; otira ko te hua ote rakau wakamatau kite pai,
kite kino, i mea ia, kaua korua e kai, kei mate korua; otiia i
tutu raua, i kai ite hua ote rakau rahue: a muri ibo, mahue
rawa te tikanga i a raua, me te marietanga, a ka anga raua kite
kino, ta te mea, kua hara raua kite Atua. A kua pa mai te
kino ki a raua, ka wiua raua e te Atua ki waho o Pararaihe ;
ho reira i pa ai ki a raua te hara, te raamae, me te turoro, a
haunga ano ki a raua, i pa hoki ta raua hara ki to raua wanau,
ki nga tau iwi katoa i te ao, ta te mea, ka wanau hara mai nga
tangata katoa: koia te kino o te ngakau, me te mamae, me te
mate katoa hoki. No te hara o to tatou Tupuna, tatou i
wanau ai i te ngakau pakekc, i te ngakau wakapehapeha, te
ngakau aroha ki tenei ao, te ngakau aroha kore kite Atua.
IV.—KO TE KAI WAKAORA I TE AO.
KO IHU KARAITI te kai wakaora i te ao, ko te Tama a
Ihowa. Tenei rate ritenga o tona wakaoranga ite ao.
Na, i heke iho a Ihu Karaiti i te rangi ki tenei ao, i wakahapu-
tia tona tangata e te Wairua Tapu ki a Mere te wahine takakau;
a ka wanau ia he tangata, otiia, kihai ia i wakarere i tona Atua*
tanga ; otiia, ka noho tahi tona tangatatanga, me tona Atuatanga,
kotahi Mihaia, te orangatonutanga mo te ao. Na, i noho a Ihu
Karaiti i te ao nga tau e torn tekau ma toru, a i mahia nga
liiahia katoa o Ihowa mo tatou, kia arahina ai tatou kite rangi.
I nui te wakaako ate Mihaia kite tini ote tangata, kia rongo
ratou kite ritenga o nga ture a Ihowa: ka manawa nui ia ki o
ratnu tututanga ki a ia. Ka nui to ratou wakawai ki a ia. A
ka rokohina atu tona matenga ka tukua tona tinana e ia ki a
ratou e rapu ana kia patua. Na, i wakawa kino ano ratou ki a
Ihu, a'tuku ana ia kia ripekatia, a titi ana ona ringaringa the
ona waewae kia mate ai. No reira i maringi at ona toto hei
utu mo te hara ote ao, kia ora ai tatou. Aka mate, ka tanu-
mia kite ana; otiia ite po toru i ara ake ai ia ite mate.
Kake atu ana ia kite rangi hei kai wawao mo tatou. I tukua
mai e ia tona Wairua Tapu ki raro nei, kia wakatahuri mai te
Hgakau ote tangata ite kino kite pai. Hariruia! Wakawetai
ki a Ihu!


V.-KO TE KAUWAUTANGAI TE KONGO PAL
NA, kua ara mai a Ihu Karaiti i te mate, ka tonoa ana
akonga e ia, ka mea, Haere koutou ki nga wain
katoa o te ao, kauwautia te rongo pai ki nga tangata
katoa; ko ia e wakapono ana, aka iriiria, he orangatonu-
tanga tana; a ko ia ekore e wakapono, he mate tana.
Ko te kai kauwau, he pononga ia a te Karaiti, hci kai
wakapuaki ite ritenga ote rongo pai kite hunga kuware;
kia matau ai ratou ite tino aroha a Ihowa kite hunga
hara, kia ora ai o ratou wairua. Ka tahi ano te mahi nui
wakaharahara ko tenei, ko te kauwautanga i te rongo pai
o to tatou Ariki, ta te mea he mahi ia mo te wairua o te
tangata; he mea memeha noa ra nga mahi nui ote ao,
nga mahi mo te tinana puehu, tena ko tenei he mahi
pono ia mo te wairua. Ahakoa kua oti te ao te hoko ete
Karaiti i ona to to, ma te kauwautanga ka rongo ai tatou ki
tenei mea pai. K oia te kupu a Paora kite hunga o Roma:
“ Me pehea to ratou wakapono ki a Ihu kahore nei i ra-
ngona ?Me pehea to ratou wakarongo, kite kahore he
kai kauwau? Ame pehea ta ratou kauwau, kite kore
ratou e tonoa?” Ko ta te Atua mahi tenei, kia tonoa
nga tangata kia kauwau; ae ra, no te Atua te hiahia o
te ngakau kia wakapuakina ana kupu kite hunga kuwa-
re, kia rongo ai ratou, kia ripeneta, kia wakapono; a kia
wiwi ratou kite orangatonutanga. Ki te mea ka haere
te tangata i tona ngakau ano, i tona hiahia wakapehapeha,
ka he taua tangata, kihai te Atua i tono tona ngakau. Ko
te tangata e tono ana e te Atua kia kauwautia tana
rongo pai, he tangata tika taua tangata; he tangata
matau ki aia; ae, he tangata wakapono pu ano ki a
Ihu Karaiti te Oranga mo te ao. Ki te mea ka haere
te tangata kino me ana kino hei kai kauwau i te rongo pai a
te Karaiti, a a te ra wakamutunga ko reira te utu nui mona.
Tenei rate kupu a Ihu: —“ He tokomaha e mea mai ki
a hau a taua ra, E te Ariki, E te Ariki, kihai koia matou
i wakaporopiti ki tou ingoa ? Ki tou ingoa i pei rewera
ki waho ? Ki tou ingoa he tini nga hanga nui i oti i a
matou te mea? Ko reira a hau mea atu ai ki a ratou,
Kahore rawa a hau i mohio ki a koutou; haere atu kou-
tou, te kai mahi i te kino.” Na, he kupu wakaoho tenei,
he kupu wakatupato mo te ngakau o te tangata, kei poka
noa ia ki ta te Atua mahi.


VI.—KO TE WAIRUA TAPU.
HE ATUA ano te Wairua Tapu: Ko tona kahame ton 3
kororia, rite tonu kite kaha me te kororia o te Matua, o
te Tamaiti. Ko enei tokotoru, kotahi ano Atua, he Atua ora
tonu. Na te Wairua Tapu i mahi ite hanganga i tenei ao;
haerere ana ia i runga i te mata o nga wai kia wakatakotoria
paitia te ao. E ora ana nga mea katoa i a ia. Nana te puka-
puka tapu, ta te mea, nana i mahi ki roto kite ngakau o nga
Poropiti, i wakakitea te hiahia ote Atua ki a ratou; aka waka-
puakina tona hiahia e ratou, ka tuhituhia hoki kite pukapuka i
te reo tika. Na te Wairua Tapu i wakatupu te Tangata oto
tatou Mihaia kite kopu o Mere te wahine takakau ; koia ia i
wanau ai he tangata hara kore. Nana i tuku kite Mihaia tona
matauranga, me te nuinga ote atawai ki a ia. E mahi ana ano
hoki te Wairua Tapu ki roto kite hunga e wakapono ana ki a
Ihu, kia wakamaramatia ai o ratou ngakau, kia tika ai to ratou
inoinga kite Atua: Nana to ratou ngakau ka wakapono ai, ka
tamarikitia ai ratou kite Atua. E wakamarietia ana ratou
E ia i to ratou mamaetanga ; e horoi ana ano hoki o ratou nga*
kau kia ma ai ratou ite kino; ako tana mahi ano hoki tenei,
kia wakakiia o ratou ngakau kite aroha o te Atua, no reira to
ratou aroha ki a Ihowa; tetahi ki tetahi ano hoki. Ko ia e
wakatahuri mai ana te hunga kino kite mahi a Ihu Karaiti, ka
wakangoto pu tona rongo pai ki roto kite ngakau, kia ora ai
ratou ite hara. Ko te Wairua Tapu ano to tatou Kai Arahi i
tenei ao, a tae noa ki Kenana te okiokinga pai o Ihowa, to tatou
Matua i te rangi.
VII.—KO TE KEREHI 0 TE ATUA.
MATAU ana koe, he tangata ngoikpre koe, ekore kpe e
ahei te mahi i nga mahi pai me kpe apake; otira ka inoi atu
koe kite Atua kia homai tona Wairua pai, kia tomo ai ki tou
ngakau, kia wakakiia tou ngakau ki tona kerehi; ma reira koe
ka tae ai te wakarerea nga mea kino katoa, te mahi hoki i nga
mea pai ote Ariki. Na te Wairua Tapu ra nga kerehi katoa,
te marama o te ngakau, te ripeneta, te wakapono ki a Ihu, te
aroha kite Atua, me nga mahi pai katoa hoki. Ki te mea ka
hiahia koe kia homai tenei kerehi mou, me inoi atu koe kite
Atua kite inoinga huna, kite inoinga nui ite aroaro ote
tangata, me te inoinga ki tou ware i te ahiahi me te aonga ote
ra hoki. Tenei ake ano, kia korero koe kite pukapuka ote
Atua, me rapu hoki tou ngakau kia matau ai koe ki tona
rifcnga ; me wakarongo koe ki topa kai kapwgp, mp wakangpfo


ana kupu kirotokitou ngakau, kei wareware, kei wakangaromia
e Hatana. Kia haere koe kite karakia ki nga karakiatanga
katoa, me kai hoki koe i te Hakarameta. Penei ka wiwi koe
kite kerehi ote Atua kite ngakau hou, aka oti tau mahinga
kite Atua i tenei ao kino, ka tae atu koe kite kororia ote
king! nui i te rang!, hei reira okioki ai, ake ake ake.
VIII.—KO TE RIPENETA ME TE WAKAPONO.
NA, i tonoa nga tangata katoa e Ihu Karaiti, kia ripeneta
ratou ; tena ano ia e noho ana ite rang! hei Kingi, hei Kai
Wakaora, kia tukua mai ki ona tangata he ngakau ripeneta mo
te murunga hara. Ete tangata hara ! Ki te mea, ka hiahia
koe kia wakaorangia tou wairua i te kapura o te reinga, waka-
rerea au hara katoa, me rapu koe kite Atua kite ngakau
koingo mo au hara. Werahia tou ngakau kino kite aroaro o
te Atua, wakariharihangia au hara, me inoi atu koe ki a ia kite
ingoa o Ihu, kia homai e ia tona Wairua Tapu ; Mana e mahi
ki roto ki tou ngakau, e wakakite mai ki a koe te kinonga o au
tini hara kite Atua Mana hoki e vvakamaramatia tou ngakau
pouri, kia matau ai koe ki au hara, kia koingo pu tou ngakau,
kia mamae hoki. A e moe ana tou ngakau, otira, ka tomo te
Wairua Tapu ki roto, ka oho; ka kite koe patata rawa ano
tou wairua kite kapura o te reinga : kite mea, ka rokohina
koe i te mate, kahore ano au hara i murua, ka taka koe kite
wanariki, ma reira aue tonu ai. A ma te Wairua Tapu e waka-
kite mai ki a koe, e ngoikore ana koe, e mokai ana koe, i te
rawa kore o tou wairua, ekore koe e ahei te wakaora i a koe :•
otiia, ka tangi koe i tou mamae, i tou mataku —“ Ete Ariki,
atawaitia a hau te tangata hara;” ma reira, te Wairua Tapu
e wakakite mai ki tou ngakau koingo ko Ihu te Oranga, a ka
mohio koe ko tou Kai Wakaora ia ; ka oho koe kite wakapono
ki a Ihu, ka ora koe i te mamae o tou ngakau, me te wehi kite
kapura, me te ngakau t kino ano hoki kite Atua. Ka ora ano
hoki koe i te ringaringfr o tou enevni me te kapura o te reinga.
Kia tupato koe, kei tinihanga tou wakapono ki a Ihu. Ki a
wakapono koe, ko te Ariki ia te Tamaiti kotahi o Ihowa.
Wakapono ki tona matenga, hei utu mo au hara. Wakapono
koe ki tona rangatiratanga. A kia meatia katoatiatona hiahia
i a koe, ma reira koe ka ora.
IX —KO TE IRIIRINGA.
REIRA : ra, haere koutou akona nga tau iwi
katoa, iriiria ratou kite ingoa o te Matua, o te


Tamaiti, ote Wairua Tapu.” Ko tetahi hoki tenei o
to Ihu Karaiti kupu wakamutunga ki ana akonga, Me
iriiri te tangata wakapono. Ko te tohu ra tenei xno
nga tangata o Ihu Karaiti. Hei tohu mo tana ripene-
tanga, mo tana mahuetanga i nga ritenga o Hatana, mo
tana tahuritanga ki nga mea o te Atua, kia kite ai nga
tangata katoa i tona alma hou. Mo waho kau ano tenei
tohu, mo te tinana kau tenei iriiringa kite wai maori;
otiia, hei tohu ano ia mo te iriiringa o te ngakau kite
Wairua Tapu; koia to Hoani kupu: “ E iriiri ana ra
hoki a hau i a koutou kite wai kia ripeneta ; otira, ma
Ihu Karaiti koutou e iriiri kite Wairua Tapu me te ka-
pura.” Ma nga toto o Ihu Karaiti e horoi te ngakau i
te kino, ma te Wairua Tapu e wakakiia te ngakau kite
aroha. Tena kei maumau iriiri noa tatou, kei waiho
o tatou iriiringa mo te tinana anake; inoi atu kite Atua
mo te Wairua Tapu, kia ma hoki te ngakau i nga toto o
Ihu Karaiti, kia pau katoa te kino i te kapura o to te
Atua aroha. Ma reira ka rite ai nga kupu ote iriiringa,
kite ingoa o te Matua, o te Tamaiti, o te Wairua Tapu.
Ko te Atua Matua, he Atua mo tatou, he Matua mo
tatou ; ko te Atua Tamaiti ko Ihu Karaiti he Ariki, he
Kai Wakaora mo tatou; ako te Atua Wairua Tapu he
Kai Tohutohu mo tatou. Ete Atua pono ! homai tenei
iriiringa, tenei iriiringa wakawairua ki a matou.
X.—KO TE HAPA TAPU O IHU KARAITI.
“ Ko te Ariki ko Ihu, i taua po ano i tukua ake ai ia
i tango ite taro; aka oti te wakawetai ka wati-
watia, ka mea, Tangohia, kainga; ko toku tinana tenei
e watiwatia nei mo koutou, meingatia tenei hei wakama-
haratanga kia hau. Waihoki ka tango hoki ia i te kapa,
i te mutunga hapa, ka mea, Ko tenei kapa te kawenata
hou i oku toto, meingatia tenei i nga inumanga katoata-
nga, hei wakamaharatanga ki a hau.” I te po i tinilia-
ngatia ai a Ihu Karaiti e Hura ka hapa tahi ratou ko ana
akonga; aka matau ia meake ia kohurutia, ka meatia i
nga mea i korerotia nei. Na, kei mea tatou mo ana
akonga anake tenei kupu; kahore, he ture ano tenei
mo tatou, mo nga tangata wakapono katoa a taea noatia
te hokinga mai o Ihu Karaiti kite wakawa, koia tenei


kupu: “Ka kai koutou i tenei taro, ka inu i tend kapa,
e wakakite ana koutou i te matenga o te Ariki, a kia tae
mai ra ano ia.” Ma konei ekore tatou e ahei te wakaka-
hore i tenei ture, tenei wakamaharatanga o to tatou
Ariki. Ahakoa he mea tapu tenei, tapu rawa, me tuku
atu o tatou ngakau kite Atua, kia wakatapua tatou e ia,
kia wakakahoretia a tatou kino. A me wakaaro tatou,
me ripeneta tatou, me wakarere a tatou kino, me haere
tupato, me haere wakapono kite tepu oto tatou Ariki;
ma te ngakau e mahara ki to Ihu Karaiti inamae, ki tona
matenga i runga i te ripeka, ki ona toto i maringi hei
oranga ma tatou. Aka kai tatou ite taro, ka inu tatou
i te waina, kia mahara tatou hei tohu enei mo te tinana
me te toto o to tatou Ariki, a kia kai hoki te ngakau
wakapono i tona tinana, kia inu hoki i ona toto; kua
mea mai hoki ia: “ Ko ia e kai ana i oku kikokiko, e
inu ana i oku toto, ka wiwi kite oranga tonutanga; a
maku ia e wakaara a te ra wakamutunga.”
XI.—KO TE PUKAPUKA TAPU.
IHOWA i wakakite mai tona hiahia ki nga Poropiti i
” mua, i tonoa ratou kia tuhituhia, kia man ai. I wakarongo
ratou ki ana tononga, i tuhituhia tona hiahia; na, ko te puka-
puka tapu ano taua tuhituhinga. Ko te mahinga ia o nga
tangata tika ; otiia, ko ta te Atua hiahia ia. He taonga nui
wakaharahara rate pukapuka tapu mo tatou, no te mea ko to
tatou matauranga ia ; na reira tatou i rongo ai kite hanganga
i te ao, i te raugi, me nga mea katoa o te rangatiratahga o te
Atua. Kua wiwi tatou kite pukapuka tapu, kia matau ai tatou
ki a Ihowa, me tana Tamaiti kotahi ko Ihu Karaiti. No reira
tatou i matau ai kite ritenga o to tatou oranga i tenei ao;
koia ano te mahinga kia tae atu ai tatou kite aroaro o
Ihowa kite rangi. E wakakitea mai ana taua pukapuka ito
tatou enerni,ko te rewara; e rapu ana ia ki nga tangata katoa,
kia wakahekia ai ratou e ia, kia kino tonu ai ratou i tenei an, a,
a tera ao atu kia riro tonu ai ki tona kapura. Ana tatou e
wakapono ki a ia, otira kia pei atu ia ki waho. Kia inoi atu
tatou kite Atua, Mana tatou e wakaora i te ringaringa o to
tatou enemi, me nga kino katoa. A e mea ana te pukapuka
<apu, a te ra wakamutunga ka wakawakia tatou e te Atua rite
tonu ki nga kupu o taua pukapuka.


XII.—KO TE RA HAPATI.
J HANGA e te Atua te rangi me te ao i ngara e ono,
a te ra witu okioki ai ia, wakatapua ia. Ka
kite ia i nga mea katoa i hanga ai ia, a pai ana, a hiahia
ana te Atua kia okioki ai nga tangata me nga kararehe
katoa ite ra witu; koia ra i wakarite ai te ra hapati.
Na, e mea mai ana te Atua ki nga tangata katoa, kia
mahara koutou kite ra hapati, me wakahonore, me
wakatapua ia. Ko te ra tuatahi ote wiki, koia ano te ra
tapu, ko te ra ia o Ihu Karaiti, no te mea, i ara ake ai ia
ite mate i taua ra. Na, e mea mai ana a Ihowa ki a
tatou katoa, kaua tatou e mahi i nga mahi noa i te ra
tapu; otiia, e pai ana kia huihui tatou ki tona ware tapu,
kia wakarongo ki ana kupu i te kauwautanga o ana po-
nonga. Kia inoi atu ki a ia, me waiata hoki i nga himene
pai ki tona aroaro; he mea kino te noho noa me te ma-
ngere ite ra tapu; otiia, me mahi kite katikihama, me
wakamahara i te ngakau kite kauwau, me korero kite
pukapuka pai, me inoi atu kite Atua i to tatou kainga
kite inoinga huna, me te inoinga nui. Kia tupato tatou,
kei maumauria ta Ihowa ra pai e tatou, kei riri te Atua
nui ki a tatou te hunga i hanga e ia; otira, kia wakawetai
tatou ki a ia mo tana tukunga mai i te ra pai ki a tatou.
E te Ariki, wakamatauria o matou ngakau, kia mahara
ai matou ki ou hiahia katoa i te ra tapu, me te ra noa
ano hoki; kia pai ai ta matou nohoanga i tenei ao, aka
oti ta matou mahi i raro nei ki a koe, kia arahina matou
e koe ki runga ki tou nohoanga pai, ki reira ra tapu tonu
ai, ake ake ake.
XIII.—KO NGA RITENGA E TAE AI TE TANGATA
KI TE RANGI.
EMEA ana a Ihu Karaiti, ekore tatou e tae noa kite rangi.
Ki te mea kahore he ngakau hou, me te tikanga i a tatou,
ekore o tatou wairua e tae ki reira. Tenei rate ritenga, kia
ripeneta pono pu tatou mo a tatou hara kite Atua ;me vvaka-
pono hoki ki a Ihu Karaiti te kai wakaora, kiamurua ai a tatou
hara katoa e ia. Tenei ano hoki, kia inoi tonu atu kite Atua,
me mahi ana hiahia katoa, me am atu ki a Ihu Karaiti, ki nga
mea katoa i vvakaako mai eiaki a tatou. Me aroha hoki ki
te Atua i te kaha o te ngakau, me arohaina hoki nga tangata
katoa. Tenei ano hoki to tatou mahi kia tae ai tatou kite


rangi, me wakarongo ki nga tononga katoa o te Atua, me mahi
hoki ki nga tangata katoa, rite tonu ki to tatou hiahia, kiamahi
ai ratou ki a tatou. Tenei ake ano hoki, kia rongo koe ki tou
Matua Tane me tou Matua Wahine, ki tou Rangatira i te ao,
ki tou Kai Wakaako ; kia mahia katoa nga mahi pai o te Ariki,
aka tae atu koe kite rangi.
XIV.—KO TE MATE, KO TE ARANGA AKE,
ME TE RA WAKAWA.
KO TE MATE, no te hara ia ki ta te Atua ture pai,
kihai te mate i puta noa mai kite ao nei; otiia i
puta mai ite hara ote tangata. Tenei ano te ritenga o
te mate, ko te wehewehenga o te tinana me te wairuti.
Ka hoki ano te tinana kite puehu ote wenua; otira ka
haere te wairua kite Atua, kia wakawakia ai ia. Kua
mea mai hoki te Atua kia hoki nga tinana kite nehu.mo
te mea kua hara te tangata. Koia ka mate ai te tinana
ote tangata pai, rite tahi me te tangata kino; otira, e
tika ke ana o ratou wairua. Ko te matenga ote tangata
pai, ko te tino mutunga ia o ana mamae katoa, ko te tino
timatanga ano hoki ia o nga mea pai ki a ia. Ko te ma-
tenga o te tangata kino, ko te mutunga ia o ana mea pa-
pai katoa, ko te tino timatanga ano hoki o nga mea kino
wakaharahara ki a ia. Koia a hau i mea ai, e rangi kia
piahi ahau i nga mahi e tika ai taku wairua kite rangi.
E} mai ana te Ariki, kia oti te kaijwau i te rongo pai
ki nga jwi katoa i te ao, ma reira hold mai ai a Ihij Ka-
faiti ki tenei ao i tona kororia nui wakaharahara, pie tp
mano tini o nga karere pai, kia meatia ana mahi e ra-
tou. Ka wakatangihia te tetere ete anahera nui, a
ka rongo te ao katoa, a hei reira ka maranga katoa te
hunga mate katoa i o ratou tanumanga, ahakoa i te oneone,
ahakoa i te moana ; a ka ara ake te hunga o mua, me ra-
tou hoki ka tahi ano ka tanumia; ahakoa he mea ririki,
ahakoa he mea rarahi, ka ara katoa ratou i a Ihu Karaiti.
Hei reira ka haere atu te tinana ka rokohina atu ki tana
wairua. Atu ana nga tau iwi katoa kite aroaro ote
Kai Wakawa. Ako te hunga tika etu pai ana ki tana
ringaringa matau; ko te hunga kino e tu wehi ana ki
tana ringaringa maui. A ka wakawakia ratou e Ihu
Karaiti, rite tonu ki ta ratou mahi i te ap, ahakoa


mahi kino, ahakoa mahi pai. A ka wakakitea mai e
te Atua nga mahi katoa a te tangata i mahia e ratou
i te po i te ao. A ka utua ratou eia rite tonu ki ta ratou
mahi. Aka riri te Kai Wakawa kite hunga kino, ka
turakina ratou kite reinga, kite kapura ka tonu, kia
noho tahi ai ratou me te rewera, me ana karere katoa,
ake ake ake. Na, hei reira ka atawaitia paitia te hunga
tika e Ihu, ka haere tahi ratou ki aia kite oranga tonu-
tanga ki runga kite rangi. Na, ko to ratou Matua ko
Ihowa, Mana e miri te roimata o o ratou kanohi; ekore
ratou e mamae a mua atu, ta te mea kua pahure nga
mea tawito, kua wiwi ratou kite kainga hou. Aka ta-
huna katoatia tenei ao, me nga mea i raro nei kite ahi,
kia kahore ai. Tena, tohea putia kia tomo atu ma te
kuwaha kuiti, haere i te ara e kuiti ana, ko ia te haere-
nga kite oranga tonutanga, kia ora ai tou wairua a
te ra wakawa, kei tae rawa atu koe kite kapura. Kei
wareware koe i nga korero nei. Ma te Wairua Tapu e
wakangoto enei mea ki roto ki tou ngakau, he ritenga
mou i nga ra o tou oranga ake.
XV,—KO TE REINGA.
ENOHO tahi ana te hunga kino me te hunga pai i tenei ao
otiia, e anga ke ana ratou ; ka mate te hunga pai, ka
tae atu o ratou wairua kite rangi; ka mate te hunga kino, ka
tae atu o ratou wairua kite reinga. Ko te reinga, te mamae-
tanga o te rewera, ratou ko ana karere kino ; a mamae tonu
ana ratou i reira, hore he mutunga, mo te mea, i kino ratou i
mua ki a Ihowa. Na, e takoto ana ratou ite reinga, a kahore
o ratou kai wakaora. He wahi hohonu rawa ano te reinga,
kahore ona tatuianga ; ki tonu i te pouri wakaharahara, me
te ahi wanariki. Aka turakina katoatia te hunga kino ki taua
wahi pirau e Ihowa, kia mamae tahi ai ratou me nga rewera.
Ka nui rawa te mamae o o ratou tinana ite ahi; ka nui rawa
hoki te mamae o o ratou wairua i te riri o te Atua, e pehi ana
kia ratou. A takoto ana ratou i te ahi ka tonu, oioi ana, ko-
wetewete ana, tahurihuri ana i te mamae, apakirikiri ana o ra-
tou niho, kanga ana hoki. Hiahia ana ratou kia mate, kia
wakakahoretia ratou; otiia, kahore, ekore e mate, takoto kau
ana ratou ite ahi, aue ana, aue ana, ake ake ake. Ekore rawa
e mutu to ratou oranga kino, ora tonu ana ratou i roto i te wehi,
5 te mamae i te kapura ka tonu, no te mea, kua hara ratou ki a
Ihowa te Atua nui ito ratou oranga ite ao maori; kua waka-


rerea ano hold e ratou a Ihu Karaiti te kai wakaora o te ao j
koia ra i mahue ai ratou i a Ihowa, koia hoki ratou kua panga
kite reinga, te kainga pu mau o Hatana te wairua kino, kia
tnamae tahi ai ratou, a bore e mutunga.
XVI.—KO TE RANGE
te rangi ano te nohoanga o Ihowa te Atua ; he ao mara-
-IV rna ia, ki tonu i te kororia o to tatou Atua. Hei reira nga
anaherakatoao te Ariki; ekore a Hatana e ahuatuki reira, ekore
hoki e puta te tahi wairua kino ote tangata. Tika tonu ratou
katoa e noho ana ki reira. Ekore te rangi e pahure e memeha
petiei me teneiao; otiiahekaingapumau,horehemutunga. Kua
kinb tenei ao i te hara a te tangata, koia e pau ai i te ahi, kia
wukakahotetia ia; otira, hore rawa he kino i te rangi, pai
kau ano, pai anake ake ake ake. Ko te hunga e tika ana
kite arOaro o te Atua ka tae ratou kite rangi; hore rawa a
ratou mamac, o ratou ngoikore, o ratou mokaitanga, o ratou
hara i reira; otira, nui rawa o ratou taonga, me te kaha, me te
mariretanga; a tika tonu, ora tonu ratou ite rangi, hiahia ana
ratou kite Atua, wakawetai tonu atu ki a ia. Ko o ratou tinana,
rite tonu kite tinana kororia o Ihu Karaiti; hore ona ngoikore,
otira, kaha rawa ia, hono tonu hono tonu. Tera ano hoki, e
kite ana ratou i te aroaro o Ihu te kai wakaora, me te aroaro
hoki o Ihbwa te kingi nui ki runga ki tona torona ; a waiata
haere ana ratou,me ngaanahera kite aroaro ote Atua. Tena!
kia tae atu tatou ki Kenana te okiokinga pai o to tatou Matua:
hei reira kite ai i nga mea pai, ekore e taea te wakapuaki.
HE INOINGA MO NGA TAMARIKI.
Ko to te Tamariki Inoinga i te Ata.
-|7i TE Atua kaha rawa, te kai hanga i nga mea katoa i te
■Ci rangi i te wenua. Ka pahuri nei te pouri ka puta mai nei te
marama otera ki tou kupu. Ko koe ano te Pai—a pai tonu
ana au mahi. Ka wakawetai atu ahau ki a koe mo tou tiaki i
ahau i tenei po, mo te mea hoki e ora ana ahau i tenei ata.
Tiakina tonutia ahau e te Atua, kei pa mai te kino ki ahau i
tenei ra; a kia aroha ahau ki a koe, kia mahi tonu hoki ahau i
au mahi. Homai ki a hau nga mea e ora ai taku tinana me
taku wairua hoki, wakakahangia ahau ki tou Wairua Tapu, kia
meatia ai tou hiahia e ahau : Homai he ngakau e tupato ana ki a
koe, kei riri koe ki ahau, kia mau tonu tou aroha ki ahau, a
mate noa. Kia rongo koe e Ihowa ki to te tamariki inoinga ;
murua aku kino katoa, mo te mea i mate tou Tamaiti aroha i


runga i Maunga Kawari hei utu mo nga tangata kino. Tera
ano hoki ia e noho ana, e ora ana i runga i te rang!, hei kai inoi,
hei kai wakaora mo matou. Kia wakapai tona ingoa, ake ake
ake Amine.
Ko to te Tamariki Inoinga mo te Ahiahi.
xji IHOWA te Atua, ko koe te matau ana i nga mea katoa,
ko koe te kite ana i ahau itepo i te ra. E inoi atu ana
ahau ki a koe mo ta Ihu Karaiti, kia houhia mai tou rongo ki
ahau mo aku hara i tenei ra, a kia tiakina ahau i tenei po i ahau
ano ka moe. £ hiahia ana ahau kia takoto ahau i raro i tou
tiaki, kia noho tonu ahau i tou wakapainga, ta te mea ko koe
ano te Atua kaha rawa, te Atua aroha tonu. Wakaorangia aku
wanaunga me ahau ano ; Atawaitia ratou i nga ra katoa, i nga
wahi katoa, a kia pai tonu taku mahi ki a ratou ite aroha. A
ka rite tou hiahia i ahau i tenei ao i te kaha o tou atawai ki
ahau, me tuku taku wairua kite tahi wahi ite rangi, kia noho
ahau ki reira, ki a koe: Nau ano hoki te rangi, te wenua, me
nga mea katoa. Wakarongo mai ete Atuq mo ta Ihu Karaiti
tau tino Tamaiti. Amine.
He Inoinga mo te haerenga kite Karakia,
E IHOWA, e koropiko ana a hau ki tou aroaro, kia atawai
koe ki a hau, kia pai ai toku ngakau ki tou karakia:
kia kaua e raruraru toku ngakau i roto i tou ware, otira kia u
pu ano ki a koe; kia matau ai a hau kite ritenga oau kupu,
kia ora ai taku wairua i te aroha o tou Tamaiti, a Ihu Karaiti.
Amine.
He Inoinga tenei mo te mutunga o te Karakia.
ETE ATUA, kia ngoto au kupu ki roto ki taku ngakau,
aua e maumauria e ahau tou rongo pai, otira kia rite taku
mahi ki tau wakaakonga pai, mo tou aroha ki a Ihu Karaiti.—
Amine.
He Inoinga Wakalapu mo te Kai.
E IHOWA, e wakawetai ana matou ki a koe mo tou homai-
tanga i tenei kai, kia wakatapua e koe, kia ora ai o matou
tinana kite aroha o tou Tamaiti a Ihu Karaiti. Amine.
He Inoinga mo te Mutunga Kai.
TE ATUA, e wakawetai ana matou ki a koe mo tau ata-
wai ki o matou tinana: Kia wangai hoki koe i o matou
wairua i tou kerehi, mo te aroha a tou Tamaiti a Ihu Karaiti.
Amine.
MANGUNGU:
HI MEA TA 1 TE PEEEHI O EGA WETERIANA MIHANERF.
