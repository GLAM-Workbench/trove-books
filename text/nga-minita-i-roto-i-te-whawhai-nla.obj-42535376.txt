

NGA MINITA 1 ROTO I TE WHAWHAI.
Rokohanga mai e nga Kai-whakaako i mua he wha-
whai toau ta te Maori ki aia ano. Na ka whai ratou kia
pehia te whawhai; a ka rangona he taua, uru tonu atu
ratou ki roto, haere tahi ana, hei karakia i nga tangata, hei
rapu i tetahi huarahi mo te pai.
Ite whawhaitanga a te Maori raua ko te Pakeha pera
tonu ratou. I tuhituhi atu tetahi o ratou ki a Wiremu Tami-
hana kia tukua atu ia ki Meremere kite karakia i nga
Maori o reira. Kihai ratou i pai. Pera tonu taua mihinere,
ate Manihera ki nga hoia. Pai tonu nga hoia. Ka ka
karakiatia ratou e te Manihera, a tae noa ki Ngaruawahia.
Katahi ka pikitia tona turanga e Pihopa Herewini a tae noa
nga hoia ki Te Awamutu.
E rua nga tikanga i kaha ai ate Pihopa raua ko te
Manihera kite haere i roto i aua hoia nei : tetahi he kara-
kia i aua hoia, tetahi he whakaora, he atawhai i nga maori
kua mau ite herehere, kua tu ranei ite pu. Pera ana ate
Manihera ki Rangiriri, pera ana a Pihopa ki Hairini.
Tetahi mea nui i kaha rawa ai aua minita, he tuatea ki
etahi o a raua tamariki, ki a Heta raua ko Hohaia, kei hengia
ete hoia, kei patua. 1 hengia nga tikanga a Heta e te
Tianara, aka mea te Tianara kia hereherea. Na te Mani-
hera ia i ora ai. Ko ta te Pihopa ano tena. Ite huakanga
a te hoia ki Te Awamutu haere tahi ana a Pihopa,
Kua tae kite whare i moe ai Hohaia ma. Na kua tomo a
Pihopa ki roto ki mua ano ite hoia. Ka pa tana karanga,
E Ho, kei wehi koe. Ko au tenei. Te tino ohonga ake ite
moe. Kua karapotia te kainga ete hoia. Kua tomo e tahi
ki roto, aka mea kia patua nga maori. Na kua rere a Pi-
hopa ki to ratou rangatira ; haere mai ana raua. Na kua ora.
Noho tonu iho a Pihopa i reira. Haere tonu nga hoia ki
Rangiaohia. Ko te korero tenei ate “Ripeka a te tonga”
mo taua whawhaitanga nei i Pepuere 21, 1864.
“Ka kore nei te hoa riri i Te Awamutu, haere tonu te
“Tianara ki Rangiaohia. * * * *
“Nga tangata o Rangiaohia kei te moe tonu. Kiano i
■‘puta noa ki waho kite horoi.


“Na kuahoropa noa atu nga hoia ki runga i te pukepuke
“e anga atu ana kite kainga. Rangona rawatia ake kua
“tangi te pu a te Maori i tetahi pito, i roto i te urupuia rakau.
“Na ka tukua atu etahi o te 65, me nga “Kai-haerere nehe-
“nehe. Ko te 70 tu tonu ratou i runga ite pukepuke.
“Kitea rawatia ake e rere ana nga Maori ki nga whare. Kei
“te whai te hoia. Na kua tomo etahi, e whitu, e“waru
“ranei, ki roto ki tetahi whare nui. Inamata kua karapotia
“e to hoia. ile tupara ta te Maori. Na ka pupuhi mai
“ratou i roto ite whare, a ka tu etahi o te hoia, tokowha.
“Kua hanga ano hoki tetahi haihana, a
‘‘kongako kau i te ngaunga ate mata. Naka rere atu te
“Kanara kite pehi i te puhauga, kite whakaora i nga Maori.
“Te whakarerenga mai ate Maori kua tu kite uma. Na
“tuparangia atu ana te whare e te hoia, tahuna ake.”
ITe Awamutu aPihopa e noho ana. Kitea rawatia ake
ko etahi o te h'oa riri kua puta i runga i te§ pukepuke.
Na ka wehi a Hohaia kei mate ia, ka ngare i a ia kia baere
kite whai i nga hoia. Te haerenga atu ka tutaki ki nga hoia
e hoki mai ana Muri iho ka whawhai ano ki Hairini. Ka
mutu te whawhai ka haerere a Pihopa kite rapu i nga kai-
a-kiko. Na ko Paora Pipi e takoto ana, noho ana a Pihopa
kite atawhai i a ia. Kitea rawatia ake kua puta mai etahi
hoia tokorua, a ka mau tetahi kite penati hei wero mona.
Na ka whakatika a Pihopa ka riri ki a raua, a ka ora a
Paora.
Ko tetahi pukapuka eneia nga tangata Maori *i kite
i ana mahi a Pihopa ma. Ko Paora Pipi, i whakaorangia nei
kei te ora ano, kei roto i tona iwi kei a Tainui e noho ana.
I kite pu ano ia ita Pihopa mahi ki nga kai-a-kiko. Kua
kite ano hoki nga kai-a-kiko o Eangiriri i ta te Manihera.
Taupiri, Apirera 27, 1868,
Ki a Te Manihera,
E hoa, tena koe. Kahore he rite mo to korua
haerenga nmi ko te Pihopa ite taima o te whawhai.' I te
horonga o Rangiriri nau i tango mai te wahine, i whakawhiti
ki Maurea. I rere tonu mai ia,nana hoki i korero ki aau.
Na te Manihera ahau i ora ai.
No reira i tika tonu ai taku reta kia korua ko te Tia-
nara., Kua mohio koe ki taua reta.
I muri iho ka tae ate Pihopa ki aau,a, ite 15 Tihema,
’63, ka ngarea au e ia ki Mangawara kia kite i a te Wharepu,
ka ki mai a Pihopa kia au, 1 Ki te kite koe i a te Wharepu
ki atu ki a ia, Me haere taua ki Taupiri kia tata ai koe- ki
nga Rata, kia tata ai hoki kia maua hei tiaki. Tae noa atu
ahau kua hemo a te Wharepu. Ka korerotia eau te aroha


o te Pihopa ki a ratou, me tana kupu kia hoki mai ratou ki
Taupiri, ama maua e tiaki. Tihema 24, ’63, ka rongo ate
Tianara uaku te korero o te Wharepu, ka nui te pouri, ka
tonoa nga pirihimana tiki ia an, hei hopu, me W.
Te Wheoro i waenga nui po i te tahi o nga haora ka ngarea
an kia haere matou, Na ratou te korero ki a an. Ka nui te
ngangare o te Tianara raua ko te Manihera moj te haerenga
kia kite i a te Wharepu.
Tihema 25, ’63. Itu ahau kite aroaro o'te Tianara,
hcoi ngohe noa tana kupu ki a uu: kua poto hoki nga kupu ki
a koe.
•
I muri i tenei ka mea mai a Pihopa ki a au:—E'taku
tamaiti, i haere mai ahau kia .kite i a korua me nga tama-
riki, kei pohehetia e nga hoia kua hari’toku ngakau; kua kite
i a koutou i enei koroheke ruruhi e noho tahi nei tatou.
Ka haere tenei ahau kia kite i a Hohaia ; kei pohehetia e nga
hoia ; kei kino hoki te mahi a nga hoia ki nga'Maori mate.
I tona hokmga mai i Te Awamutu ka korero mai,* Ora
noa a Hohaia ma i nga hoia. Me i kore au kua mate rawa
ratou. Naku i karanga ki nga rangatia hoia i ora ai.
I kawea mai ano e ia, tokotoru nga herehere, tokorua
nga taitamahine i tu i te pu, kotahi te tamaiti, Ka waiho e
ia ki aau hei tiaki, Ko tetahi na te Pihopa i whakahoki ki
tona iwi, ko tetahi i tukua ki ate Ahiwera hei tiaki, ko te
tamaiti he kuare: na maua ia i whakaako, Muri iho ka
tonoa e te Pihoph kia noho ki a Tipene ki a te Hapimana.
Nana i tuku kite kura, Kua nui tana mohio inaianei.
Kahore he aroha hei rite mo tenei te nui, te whakaora i
nga tangata mate, i nga tangata ora, kahore au i kite i te he
o te whakahaere a te Pihopa o tona taenga mai ano ki nga
Maori, a tae noa ki tenei ra. He mohio hoki nona kite aroha
o te Karaiti ki nga tangata kua mate o ratou tinana, kite
hunga ngakau pouri.
Naku tenei reta na tohoa aroha, na,
HETA TAEAWHITI.
Te Pukatea, Taupiri.
Mei sth, 1868.
Ki a te Manihera,
E pa, tena ra koe. Ka nui te pai o ta korua haerenga
tahitanga mai ko Pihopa i nga hoia, i t« takiwa o te


whawhai kua pahemo ake nei, he nui hoki nga mahi atawhai
i kitea ita korua haere. I rongo au ki tau mahi. I whaka-
orangia e koe tetahi wahine i Rangiriri. Heoi i kite ano
hoki ahau i nga mahi atawhai a Fihopa. No te 21 o
Pepuere i te tau 1804, i te ata tu o te Ratapu ka tae ake a
Pihopa ma kite Awamutu me nga hoia. Na te Pihopa
matou i ora ai. Me i kore ia, kua mate' matou. Wahi iti
te wa itu ai nga hoia ite Awamutu, ka haere kite patu i
nga tangata o Rangiaohia. Ko te Pihopa i noho ki a matou
i te Awamutu, ko tana kupu tenei kia matou, Kahore ia i
rongo ka haere nga hoia ki Rangiaohia. Ko tana i rongo ai
ko te haere mai kite Awamutu. Na, iaia e korero ana i enei
kupu, e ngau ana te pu ki Rangiaohia. kua hinga nga ta-
ngata kua tahuna te whare kite ahi. Kihaiiroaka puta
mai tetahi huihui tangata, no Eihikihi. Ka wehi au kei
mate a Pihopa, kiia atu ana eau kia haere kite whai ia te
Tianara, kia hoki mai etahi o nga hoia kite Awamutu. Haere
ana ia, tae rawa atu kua hinga, kua wera noa atu te whare
me nga tangata i roto. Hoki mai ana me te pouri ano tona
ngakau. Ka kawea mai nga kai-a-kiko kite Awamutu.
I te Mane, 22 o Pepuere, ka hinga ko te parekura i Hairini.
Ka mauria mai nga kai-a-kiko, a Konoria ma, ete Pihopa,
me nga tupapaku mate kite Awamutu, ka kite au ite tanu-
mamanga o aua tupapaku tokowhitu. Ka puta te kupu a
Pihopa, Ko nga mea tenei i haere mai ai au i roto i nga
hoia:—
1. No te nui o toku aroha ki aku* tamariki Maori
tutu.
2. Ki te whakaora i te hunga noho pai i roto i te
whawhai.
» 3. Kia tauumia ai nga tupapaku ; kei waiho noa ma te
kuri ma te poaka.
Na ko nga pai tenei o to korua haerenga mai i roto i
hoia.
Kua tubituhi ahau kia W. Tamihana Te Wabaroa i
•mai kor*ro katoa.
Hsoi na to tamaiti aroha na.
HOHAIA NGAHIWI.


He pukapuka na Hohua Moanaroa o Tainui mo le oranga
noatanga o Paora Pipi.
22 Aperira, 18G8.
Ko te korero tenei a Paora Pipi ki a au, o te whawhai
ki Hairini. Ko tana korero tenei mo tona kitenga i a
Pihopa Herewini.
I te ra i whawhai ai ka hinga nga Maori, ka rere
a,Paora. Ka tauhiku ia ki muri, ka kitea e nga hoia. Katahj
ka puhia mai. Ka tu ki tona wae, ka hinga ia'ki raro. Roa
iho ka tae mai te hoia i puhia ai ia, ka hurihia tona papa-
aringa, hua noa he pounamu. Kore kau noa iho, Katahi ka
man ki tana patu, he hoeroa, tangohia ake, haere ana te
hoia ra.
Muri tata iho, ka puta mai a Hetaraka o Ngatimahanga,
ko tana mihi tenei, E koro. Ka mea atu ia, Tena koe.
Katahi ia ka rongo atu ite reo o Pihopa eui mai ki
a Hetaraka. Ko te kupu tenei a Pihopa. Kowai tena ?
Ka mea a Hetaraka, Kd Paora Pipi. Katahi ka mihi ki a
ia. E toru nga kupu mihi a Pihopa, E Pao, tena koe,
E Pao, tena koa, E Pao, tena koe. Ka mutu nga mihi, ka
mau ki tana ringa, ka hariru. Kahore he pu, he hoari ranei
ite ringa ote Pihopa. Kahore rawa.
Katahi a Pihopa ka mau ki tana wae mate, ka kumea kia
whakahokia te peha. Ka mau kite hate. Haea iho. Ta-
kaia ana tana tunga. I a Pihopa e takai ana ka wkakahihi
mai tetahi hoia. ka riri a Pihopa ki taua hoia. Ka mahara
ia i roto i a ia. Me i i kaua a Pihopa kua mate ia. Ka
mutu tena, ka mea tnai a Pihopa ki a ia: Hei kona takoto
ai, kia pai to takoto. Haere ana ratou. Kihai i roa atu, ka
hoki mai. Katahi ka mau kite horo, ka uhia ki a ia, ka
mau ano kite paraikete, ka uhia ano ki a ia. Katahi ka
mea atu ki nga hoia kia amohia ia kite kainga. Haere
ana ratou. Ka tae kite Awamutu, ka waiho i tetahi wahi
o te whare, a ahiahi noa, ka hoki mai a te Pihopa, ka mea
ki nga wahine kia hapainga ia kite kopa o te whare takoto
ai. Haere ana tera. Ka tata kite po ka puta te matao o
tana mate, ka mea ia, “E tiketike ana te rangi, e tata ana te
reinga.”
Kua puta tata a Pihopa. Rongo tonu mai ki tana
kupu, ka mea mai ki a ia, He aha tena, e Pao ? ka mea atu
ki a ia. He pouri.
Katahi raua ka karakia i taua po, ka homai te Hapa
Tapu ki r. ia. A o ake te ra, ka karakia i a ia: he pera tonu,|a
hoki noa atu a Pihopa ki Akarana-
Kahore ia i kite a mau patu ana a Pihopa, e mau ana
ranei i te hoari.
Na HOHUA TE MOANAROA.


He tnea iti rawa ki aua miniti kia whakamoemititia e
te tangata. E hara i whakaaro ki ta te tangata whakamoe-
miti i tuhituhia ai enei korero. Engari he whakaaro ki nga
tangata o tahaki; kei whakaae ratou ki nga kupu i titoa ete
ngakau mamae ; a ka utaina he he ki runga kite Songo-pai.
I whakapaea tekatia a te Karaiti. Ka whakapaea
tekatia ano hoki ana minita. Heoi me whakaririka kau, kia
hokiake ra ano nga whakaaro kite tika.
Whakataka to hau kite uru.
Whakataka to hau kite tonga.
Kia makinakina i uta
Kia mataratara i tai
Kia ao rawa ake te ra
He tio he keho he haihunga.
Ki ta korero tenei ano nga whakaaro a te Hauhau te
kaupare nei inaianej. Ka tatu o ratou ngakau ki raro, ka
ratou he teka kau nga kupu a o ratou matakite Ki
ta e tahi tira-haere korero kua rite rawa ta ratou karakia
inaianei ki ta]te hunga e whakapono ana ki ate Karaiti. He
maba ano hoki nga tikanga pai i roto i a ratou. E patua
ana e ratou te kai waipiro; e rongo ana kite kupu a o ratou
rangatira; e ahua pakari ana a ratou tikanga. Ki te hoki
mai ratou ki to ratou Matua, tera e nui noa atu ta ratou pai
ita te Iwi-kuini. He takoto iterata te Iwi-kuini i pai ai,
he pure kari, he inu rama. No reira waikorohuhu noa iho
to ratou ahua, he paru, he karakia kore. Ko wai i tohu ai
ka wana ano ratou kite pai ? Ki te pai te'Atua kia homai
tona Wairua Tap u ki nga Hauhau, katabi ano te iwi e wana
ai a Nni Tireni kite pai. Ka rite kite waipuke i ngawha
ki runga ki nga ngakinga, a ngaro iho. Heoi haria mai ana
e ia te parawhenua ; a nui noa atu te momona i to te wahi i
te pukepuke kua patohetia, “E whiua ana e te Atua ana i
aroha ai.”—Kia pai koe ete Atua kia whakamarietia enei
ngakau mamae. Kumea anp hoki ratou ki a koe kite
Atua nui, ki to Tamaiti ano hoki ki a Ihu Karaiti i tonoa
mai na e koe. Aroha ki nga rakau kua maroke nei.
Amine.
