

CREDO,
IESU KERISO RA ERKEPASAM,
AGUDE RA GELAR,
A MERIAM WED.
(The Creed, The Lord’s Prayer, The Ten
Commandments, and Hymns in the Murray
Island language, Torres Straits.)




CREDO,
IESU KERISO RA ERKEPASAM,
AGUDE RA GELAR,
A MERIAM WED
(the Creed, The Lord’s Prayer, The Ten Command-
ments, and Hymns in the Murray Island language,
Torres Straits.)
D, S. Ford, Printer, 44-50 Reservoir Street
1924




CREDO.
Ka Agudim oitri abele aba Sasrim kemerkemer kotor a
gesep Atagemle:
A lesu Kerisoim abara netat Werem meriba Opole, Ga
Lamar zogolam batagmi Eosmelu abele Pakarar
Mariailam,
Okasasok dege Pontia Pilatoi doge, Satauro ge bamreredlu
eumilu, a etkobeilu, E beigem abu;
Abele neis a netat gerger E koeded akailu eudlam,
E baurwari kotorem, A tegimuda Agudi tutertag peke
abele ab Sasrim kemerkemer;
Abutlam Eiako watabu wanautmerare abele eded le pako
eud le giz.
Ke Lamar Zogoim oitri;
Abele zogozogo Katolik Ekalesia;
Abele Barkaktonar le ra Atkapem;
Abele witera atkirem;
Abele gemera Eded eudlam;
Abele niai eded asemerkak. Amen.
THE LORD’S PRAYER,
(Iesu ra Erkepasam.)
Keriba Bab, kotorge, zogoem Mura nei.
Mamoro Mara baselaia gesepge waesao. Maba lag ekeroa
abele gesepge Mokakalam kotorge.
Keribi dikoarare lewer nerut gerger. a nerut gerger
keribim apkorep. Keriba wit emaideret, mokakalam
kiki daramaidertare wiaba wit pe keribi detkoeda. .
A nole keribi degrerdare wit tonarem, Mage keribi
degderapare witlam. Abelelam mara baselaia abele
sasrim,
A abele zorom, niaiem niai karem. Amen.


AGUDE RA GELAR.
I. Ma nole nagri nerut Agud epe kaka tebteb.
11. Ma nole mabu derser nerut aotar leop, nole nerut
le oroaior pe mege kotorge, a muige gesepge, pako muige
gur gesep lokodge. Ma nole esorgiru wiabim, nole
erkepasam wiabim: Abelelam kaka lehovah mara Agud
kaka Agud tebteb, a darasmereda abera wit omasker
tumge, bakedida neis a netat a neis a neis nosik wiabielam
be Kari natuakeda, a natomerteda omar dordor thousand
wiabi doge pe Kari nas nagareda a kara gelar giz
erpeireda.
111. Ma nole nogabim dabei lehovah ra nei Mara
Agud: Abelelam lehovah iako mari bodom wanakuar
pema Abara nei no gabim dabgeli.
IV. Mage dikiaporwa a asaseredowa abele zogo
gerger Sabath. Six gerger mara dorgem, a ekerowa gair
lu uridili; epe abele seven gerger pe Sabathdeke lehovah
ra mara Agud. Abele gerger re ma nole ikeroa gaire
tonar dorge ma, a mara werem, a mara neur, mara
memegle, a mara neur memegle mara ebur, a pako suble
mari utcbge. Abelelam six gerger ge lehovah de detagmi
a gesep, abele gur, a gair lu uridle muige, a nereizi abele
gerger seven: Abelelam lehovah de werkab ikailu abele
seven gerger a zogo bailu.
V. Simir bakedi mabi Abem a mabi apuem iaweakai
mara gerger perepere abele gedge lehovah mara Agud
man nakoari.
VI. Ma nole le eudem ipitoa.
VII. Ma nole kog derebwa.
VIII. Ma nole erwamkak.
IX. Ma nole bes mer aiswa mabi le em.
X. Ma nole erkep etkoroa mabi le meta ge, ma nole
erkep etkoroa mabi le kosker ge, abi memeglege, abi
memeg neur ge. a abara kauge, a asina ge, a pako abara
gaire lu daragri.


1.
AGUD KAR. 8
(Old Hundredth).
Gaire le ra dorge Ko Agudim
erkepasam.
Waba doredore gede,
Agudim erkep asam,
Dikiapore Abim.
E maribi detagere.
Meribi detagem seplam,
Tabara Adigiri de
Meriba didimiriki,
Emeribi bardituge.
Mi naba wedakiriar,
Tabara omar Aule,
Nole omar okakis,
Meribi dog gesepem.
Agud ra mer mokakalam,
Buzig kak kelarkelar,
Le timer kak ko adem,
Eko esawi gaire ged.
Amen.
2.
CAMBRIDGE. 6.6.8.6.
Neis a netat pe netat meriba
Agud.
Netate meriba Agud,
Gaire lu detagem,
E meribi asesered,
Gaire gerger ge.
Netate gabe Abim,
Abele lesue,
E gaire le au omare,
A eded nakoar.
Netate Lamar zogo,
Meribi tegared,
A meribi natomelu,
Agude ra debe gab.
Neis netate,
Muige netate,
Agnd, Werem, Lamar
Togo,
Abele meriba Agud.
Amen.
3.
WAREHAM. 8.
Wed esoao Agudim.
lehovah abele sirdam,
Kotorge a gesepge;
Egaire lu detagem,
Ko abi asarawem.
E mamoro asisiem,
Gaire le a gaire ebur;
E meribi asesered,
Apulam a Ablam.
Gaire lu natomertare,
Abara au omare,
E wiabi detagem,
Meribim gaire le.
Kaka Agudim esoao,
E kari lu giz nakoar,
Gair lewer a gesep lu,
Pako gair kotor lu.
Amen.


4.
SHIRLAND. 6.6.8.6.
Sererge Agudim.
Mi netate gedim,
Abim meriba Agud,
Esoao a wedakiri,
Abara omare.
Meribi akwar kak,
Agude ra debe mer,
Ko meriba asiasi,
Mamoro sererge.
Debe lagelag,
Agudera mer,
Wiabim gaire le,
Abi irimili.
Mi naba bakeaware,
Ko lesu irmili,
Abara dorge ikeli,
Kupkupi ged omare.
Amen.
5.
JUDEA. 6.8.4.
Agud aule.
Meriba Agud kar,
Giz kak a mop kak,
Abrahama ra Opole,
Agud omar.
E Agud kar tebteb,
Kotorem a sepem,
Mi abi aserare,
Agud aule.
Agud kar sirdame,
Gaire lu pako le,
Abara sirdame barkak,
Adiele.
lesu watabu,
Keribi nerkepem,
Mama tebteb sirdame,
Keribi doge.
Agudi mi omare,
lesui namarida,
Ko meriba adud Adem,
Satauro de,
Mi naba esoao,
A abi irmili,
Meriba debe Opole,
Gab Agudim.
Amen.
6.
EVAN. 8.6
Agudera zorom.
lehovah tebteb Agud kar,
E Kotor ge emeri,
E dasmer gaire gesep ge
A gaire kotor ge.
E au umele gaire lu,
Tumeme gaire le,
Nole lu Eumer Kak,
Lu giz abim paret.
Meriba dasmerauem,
Gaire Atamelam,
Kotor ge pako gesep ge,
Abara adigir.


Meribime parete kak,
Abara omar,
Muige jiawali zogo,
Meribi nakoar.
lesu Keriso watabu
Keribim eumida
Tumen abele satauro
Kotorege disiki.
Amen.
7.
ARABIA. 8.6
Agude ra tonar meribim.
Uedakiriare Agudim
Meribi detagem
Ko sirdame gaire lu
Abele gesep ge.
Uedakiriare Agudim
E asesered
Abara ekalesia
Gaire Atkolam.
Uedakiriare Agudim
E meribi nakoar
Gaire lu uridili
Meriba nagiri.
Uedakiriare Agudim,
lesu namarida,
Ko tais meriba adud,
Tumem Satauro.
Amen.
8.
PALCON STREET. 6.6,8.6.
Sererge Agudim.
Gaire gesep lu,
Kaka Adem dikiri,
Kaka lesu ra uteb,
Laglag emeri.
Kaka sererge,
Pako esoao,
Kotorge nole asi kak,
Niai karem.
Kaka oituli,
lesu ra debe mer,
Emetu lesu derser,
Kara uteb ogi.
lesu naokaili,
Gaire tabara le,
E wiabime nakoar,
Eded mop kak.
Amen.
9.
WAREHAM. 8.
Agure ra omar.
Kara Aba tabakeam,
Ko emeri kari doge,
Adud lu adem dikiri,
Kare nerkeplam.
Kaka nole umere kak,
Mara gelar irimili,
Kaka mama lesu damos,
Mabara Lama zogo.


lesne kari omare,
Pako kare upinati,
Barditnge kara tonar,
Ko mara mer irimili.
Kara Aba esoao,
Gaire kara gesep lu,
A gaire kara kotor lu,
Marielam Kara Agud.
Amen.
10.
O WORSHIP THE KING.
Agudi naospili.
Meriba Opole,
Abi asoli,
Abara mere,
Mamoro erepei,
E au adigiri,
E au omare,
E Mi Asesered,
Gaire gerger.
lesu watabu,
Ko eumida,
Eaweakai,
Meriba eded,
Debele Aotare lu,
Abara tonar,
Mi naba irimili,
Gaire gerger.
Gaire nogo le,
Kupkup ged emeri,
Umere Kake,
lesu omar,
Wiaba ikeli,
Uite lu giz,
Gaire gerger,
Emerete lam.
Etomertare,
Le uridile,
Emetu diski,
Edede gabe;
Abkorep gaire,
Le nridili,
lesuim bakeam,
Abi dog emeri.
Amen.
11.
IE SIJ KERISO.
Stevens 8.6
Meriba no dikiapor lesuim.
lesu Agud ra Uerem,
Debe demegeli
Kaka marime bakeam
Kare upimati.
Kaka ko dikiapor
Mara an omare
Ko watabu gesepem
Eded nakoar.
Kaka ko dikiapor
Mara debe tonar
Natomelu emeret
Abele gesep ge.
Kaka dikiapor,
Mara debe Mere
Muige jiawali zogo
Detarer keribim.
Amen.


12.
COME TO JESUS. 8.6.6.6.
Bakeam lesuim.
Bakeamu, Bakeamu,
Bakeamu lesuim
lesuim bakeamu
Bakeam lesuim.
Ko ededem ko ededem
Ko ededem Mama
Mama ko ededem
Ko ededem Mama.
Oituli oituli,
Oituli lesu;
lesu oituli
Oituli lesu.
Haleluia, Haleluia,
Haleluia, Amen.
Amen, Haleluia,
Haleluia, Amen.
Amen.
13.
I LOVE MY JESUS. 5.6
Meriba Uedakiriare lesu ra
tonar.
Kaka lesu lage
Kaka lesu lage
Kaka lesu lage
E kari omare,
E kari omare,
E kari omare,
Kaka lesu lage
E kari omare.
Muige eosmeda,
Etc., etc., etc.,
lesu eosmelu
Etc., etc., etc.,
lesu keserkeser
Etc., etc., etc.,
Abele luda de,
Etc., etc., etc.,
E lesu erapei,
Etc., etc., etc.,
Uiabim ludaea
Etc., etc., etc.,
Uiaba lesui ipit
Etc., etc., etc.,
Kotore Satauro
Etc., etc., etc.,
Maria ezo li
Etc., etc., etc.,
lesu eumida,
Etc., etc., etc.,
E Maria detager
Etc., etc., etc.,
Bakeamu Peteru
Etc., etc., etc.,
Abi detager
Etc., etc., etc.,
Kai eded akaida
Etc., etc., etc.,
Meriba esoao
Etc., etc., etc.,
E eded, akaida
Etc., etc., etc.,
Amen.


14.
HASTINGS. 8.6
lesu ra mam.
Netat lu kar itkir
Uite tonar giz,
Abele lesu ra mam
Meribi dekorda.
Le eroam sererge
Ko dasmer emeret,
lesu ra mam ko itkir
Abara wit giz.
Kaka bakeam abele
Ko eded nagiri
lesu ra mam tebteb
Ko wit itkir.
Abkorep gaire le
Gesep ge uridili
Ese wiaba lesuim
Mamor oituli
Amen.
15.
LAUSANNE. 7.
Koreder lesuim.
lesu kare omare,
Kaka koreder Marim
Ko naspilu mare dog,
Kara debe Opole,
Deraweili au adud
A mirem Satan alam
Kara lamar asesered
Gaire adudelam.
Kaka koreder Marim,
Kai Marim oituli,
Mama tebteb umele
Kara lamar ededem.
lesu kare omare
Itkir kara adud
Kara nerkep detali
Gaire Mara lage.
Kaka koreder Marim
Mari doge debe lu giz
Kotor lu Niaiem lu
Debe lu uridili
lesu Kare omare;
Kara Adud adem
Debe nerkep ikoar •
Mara tonar irimili.
lesu kare omare
Kaka koreder Marim
Ko naspilu mare dog
Kara debe Opole
Deraweili au adud
A Mirem Satan alam
Kara lamar asesered
Gaire adudelam. Amen.
16.
SAMSON. 8.
lesu eumilu
Ese kai Satauro dasmer
Uteb lesu eumida;
Paret kak tonar omar,
Pako tonar uite giz.
lesu ra Mam epaitered
Tumem abele Satauro
Bodomalam ko erapei
Gaire le Satan alam.


Kaka ko dikiapor
lesu ra au omar
E laglag gaire le
Ko eded kotor ge.
Esoao kara Opole!
Marielam kara eded;
Kai Mara tonar irmili
A Mara mer Asoli ..
Amen.
17.
ROUSSEAU’S. 7.
Nagiri emerete,
Uiaba Mari ipit,
Mara mam epaitered,
Ko adud adem dikiri,
lesu kare omare,
Kara adud adem.
Kaka umerekak
Eded erapei,
Mama tebteb umele
Eded nakoarare.
lesu kare omare
Kara adud adem.
Kaka dikiapor
Mara Satauro tebteb,
Nerute lu umer kak
Keribim ededem;
lesu kare omar
Kara adud adem.
Ese kaka eded,
Ese kaka eumida
Kaka ko dikiapor
Kara nagri emeret
Emetu ipit karim
Ko kara adud adem.
Amen.
18.
HOLD THE FORT. 8.5
Dasmerawem lesu ra flag
Meribi dabugiri
lesu ra debe barseda
Meriba dorge,
Mi nabarkare lesuim
Abi asoli
Abara dorge ikeli
Lamar zogo de.
Satana ra le deraweili,
Meribi mirem;
Doredore le eumida
Uite tonarlam.
Etc., etc., etc.
Aule abele barseda,
lesu ra sasirim,.
E meribi upinati,
A eded ikoar.
Etc., etc., etc.
Dasmerawem lesu ra flag
Meribi dabgiri;
lesu ra debe barseda
Meriba dorge.
Etc., etc., etc.
Amen.


19.
MILES LANE. 8.6
lesu Opole.
Uaba gaire angela
lesu ra opeme,
Uedakiriare lesuim,
E debe Opole.
Le giz emetu ipite
Agude melame
Uedakiriare lesuim
E debe Opole.
Gaire le Adamulam
Agude ra mer erpei.
Uedakiriare lesuim
E debe Opole.
Gaire le uridili
Abele gesep ge
Uedakiriare. lesuim
E debe Opole.
Ki lag ko kemem emri
Gaire Angela,
Niaiem Uedakiriare,
lesu kara Opole. Amen.
20.
THE CROSS.
lesu tumen Satauro.
Dasmerawam lesu Opole
Tumem Satauro
Tabara Mam epaitered
Tumem Satauro
Aseraoem Abara mer
Eli lama sabathani
Dasmer lesu eumida
Tumem Satauro.
Uiaba emerered
Tumem Satauro;
Tag a teter didbari
Tumem Satauro
Nole gerger kak
Kige gaire utebe,
Abelelam E eumida
Tumem Satauro.
Dasmer lesu emerered
Tumem Satauro
E eumida meribime
Tumem Satauro
Ebodomalam ikoar
Uite giz uridili
Emeribi au omar
Tumem Satauro.
Emetu Abara dorge
Tumem Satauro
Meriba erapei
Tumem Satauro
E dasmer kotor ge
A detager esemuda,”
A sobkake eumida
Tumem Satauro. Amen.
21.
NEAPOLIS. 8.
Satauro dikiapor.
Satauro! Satauro!
Kaka au sererge,
Emetu lesu diski
Kotor te meribim
lesu Meribi omare
A eumida meribim
Kaka dikiapor able
A esoao nerkeplam.


lesu kare upinati
Tikau kara Satauro
A mara tonar irmili
Ko eded niai Karem.
Amen.
22.
WESTMINSTEE. 6.6.8.6.
Satauro! Satauro!
Meriba esoao,
lesu emetu eumida
Mi eded nakoar.
lesu mi omare
lesu mi asesered
lesu kotorge emeri
E meribi dasmer.
lesu nole lakak
Meriba eumida
E gaire le au omare
Le giz uridili.
Mi naba ademe
Gaire adud tonar
Ko lesu debe Opole
Irimili barkakem.
'lesu debe Kole
Ki erewereme
Mara lagelag ikeli
Gaire gergere. Amen.
23.
WAEEHAM. 8.
lesu eded akaida.
Haleluia, lesu eded!
Eudelam a aolam,
Le giz weclakiriare,
Agudim me rib a Op ole.
Haleluia, I6su eded!
Emetu diski kotor te,
Meriba abi irimili
Ko eded mop kak nagiri.
Haleluia, lesu eded!
E emeri kotor ge:
E laglag gaire le
Ko eded mop kak nagiri.
Haleluia, lesu eded!
Dekiapor abim
E umele eguatmur
Gaire le adudlam.
Haleluia, lesu eded!
Meriba geumu kak
Meriba kemem eded
Abi doge niaiem.
Amen.
24.
AAEON. 7.
lesu Agude ra Uerem.
lesu Agude ra Uerem,
Kotorlame watabu
Ko eded nakwar
Le giz uridili.
Gaire tonar barkak
lesu natomertare
E meribi nakoar
Abara jiawali.


E emetu eumida
E eded akaida
E emeri kotor ge
Ko meribi dasmer.
Meriba abi damos
Abara Lamar zogo
Meribi upinati
Gaire gergere.
Amen.
25.
LAMAR ZOGO, CHINA.
Tonar Lamar zogo watabu.
lesu ra memeg le giz
Lamar zogo naokaili
E watabu wiabim
Mokakalam werute.
Lamar zogo wiabim
Adgir nakoarare
A wiabi upinati
lesu ra dorge ikeli.
Wiaba bakeaware
Ged giz uridili
Ko Agude ra marao
Wiabim gaire nog le.
Baba kare upinati
Lamar zogo namarida,
Ko paret kara nerkep
Uite giz eusedari.
Amen.
26.
MELBOURNE.
Lamar zogo Namarida.
Baba mara Lamar zogo
Keribime namarida.
Mokakalam emeret
Uiabim Mara kaimeg giz.
Baba mara Samar zogo
Keribime namarida
Keriba nerkep emeri
Ko adud tonar adem.
Baba mara Lamar zogo
Keribim namarida
Ko keribi bardituge
Gerger giz uridili.
Baba mara Lamar zogo
Keribim namarida
Ko keribi upinati
Mara dorge ikerare.
Amen,
27.
FRENCH. 8.6
Lamar zogo matabu.
Lamar zogo watabu
Keriba nerkepem,
Adude dikiapore
Adem dikiri.
Lamar zogo watabu
Keriba nerkepem,
Debe dikiapor ikoar
Gaire gerger.


Lamar zogo watabu
Keriba nmer kak
Ki npinati ko erpei
lesu ra debe mer.
Lamar zogo watabu
Keribi eguatumure
Gaire adudelame
Ki nmere kake. Amen.
28.
LONSDALE. 6.6.8.6.
Lamar zogo ra dorge upinati.
Debe. Lamar zogo
Keribim watabu
Agnde ra mer natomelu
Ki lage abele.
Debe Lamar zogo
Keribim watabu
Ko keribi tegaret
Gaire Adudlam.
Debe Lamar zogo
Keribim watabu
Gaire nerkep depegeli
Adud tonarlam.
Debe Lamar zogo
Keribim watabu
Ki lesnim tegared
Ko eded niaiem. Amen.
29.
HARTS. 7.
Lamar zogo ra dorge.
Meriba Agud netat
lesu abara werem
Abara Lamar zogo
Abele Agud kar netat.
Kupkupi meriba nerkep
Gaire Adudlam;
Meriba Timer kak
Gaire kotore In.
lesu gesep omar,
E debe datki ikoar
Abele Lamar zogo
Gaire le tegared.
Datki kar Lamar zogo
Kotor gab natomelu;
Meribi egoatnmnr,
Adndelam lesuim.
Amen.
30.
LE AMI’S. 8.6.
Ido lu gasepge.
Netat In kar gesepge.
Keriba lamarem,
Enole end kak niaiem
Niai Karem.
Meriba gem detagem
Abele Seplam
Meriba lamar Agndilam
Ido lu abele.
Adamu a Eva emeri
Gedub ge Eden;
Satana wiabi mirem
Ui ekermerei.
lesu kotorlam watabn
Ko mi ededeme;
E bodomalam ikoar
Tumem Satanro.


Meriba abim esoao
E debe Opole:
E meribi au omare
Le giz uridili. Amen.
31.
PORTUGAL. 8.
Koreder witlam.
Dudum waba gaire nogle
Tabakeware lesuim
Adud waba naokaili
Eude meriba maike.
Dudum waba obazgeda
Gaire. waba uitelam
Adud wabe nosokaili
Eude meriba maike.
Dudum waba oituli,
A Agude ra mer irimili,
Adud waba naokaili,
Eude meriba maike.
lesu meriba Opole,
Uiaba nogle giz dasmer:
A wiabi upinati,
Ko Mara mer tegared.
Amen.
32.
EATON. 8.
lesu kare erewarem.
lesu kare erewerem
Marim esorerapare,
Kaka lagelag nagiri,
Ese kaka barkak tonar.
lesu kare erewerem
Ko kara dorge ikeli
A mara mer irimili
Gaire gerger uridili.
lesu kare erewerem
Ko debe tonar ikeli
Uiabime gair le,
Gerger giz uridili.
lesu kare erewerem
Kara nerkep asesered,
Adudelam uridili
Abele kara laglag.
Amen.
33.
ST. JAMES. 8.6.
Netate gab ko bakeam.
Netate gab ko bakeam
Agudim kotor ge:
lesu tebteb abele gab,
Nole nerute kak.
Abim esorerapare,
A abi Asoli
Abara mer erepei
A abi irimili.
Au gab Satana ra gab
Mope ge eumida;
Kebi gab lesu ra gab
Mop ge edede.
Ese meriba laglag.
lesuim bakeam
Emeribi upinati
Ko adud adem.


Esoao lesu Opole
Ma kotor gab diski;
Keribi sasirim ikoar
Ko mare irimili. Amen.
34.
THY WILL BE DONE. 8.
Agude ra lag ikeli.
Baba kar® erewerem
Ko mara dorge ikeli,
A Mara lag ikeli;
Mabara lag!
Ese kaka bakeamu
Nerute kupkupi ged,
Nole kara lag ikeli,
Mabara lag.
Kara lamar a kara gem
Mara lu niai karem
Nole kara lag ikeli
Mabara lag. Amen.
35.
JUST AS I AM. 8.8.8.6.
Bakeamu lesuim
Kaka nali nole lu lak
Kaka eded laglag
Mama kare dabugiri
Kai mari asoli.
Kaka nole naokaili
Nete kare upinati
Mama lesu tebtebe
Kai mari asoli.
Kara nerkepe adude,
Gaire mirem deraweili:
Mai umele upinati,
Kai mari asoli.
Kara nerkep au gimgim,
Mama lukupe kemle
Opole kare omare
Kai mari asoli.
Amen.
36.
BEDFORD. 8.6.
Maike eumida
Kara tonar au adud
Abele gfcsep ge,.
Uite gize kaka ikeli
Gaire urute.
Maike kaka ko eumida
Agudim ko bakeam
Kaka geumu'ko tekuei
Agude ra opem.
lesu kare omare
Kare upinati
Kara adude tonare
Ademe dikiri.
Kara nerkep depegeli;
Debe tonar emor;
Kaka ko mara mer erpei
Ueakai eded.
Amen.


37.
FALCON. 6.6.8.6.
Maike eumida
lesu kara Agud,
Uatabu karim;
Kaka nole umer kak
Kare upinati.
lesu kara Agud,
Kaka marim damos,
Ko mara lag natomelu
Karim adude le.
lesu kara Agud,
Kaka ko eumida;
Lamar zogo namarida,
Kare nerkepeme.
lesu kara Agud,
Kaka laglag
Ma kare egoatumure,
Gair adudelam.
Amen.
38.
MARTYRDOM. 8.6
Kebile ra wed.
Keriba gaire kebile
Nole umere kak:
Keriba au lagelag
lesu irimili.
Keriba erewereme
Mara debe mere
A gaire mara tonar
Ko mamoro umele.
Keriba adude tonar
Sobkak adem dikri
A muige keriba narkep
Mara mer emor.
lesu keriba Opole,
Keribi omare:
A keribi upinati,
Gaire gereger.
Amen.
39.
ST. BRIDE’S. 6.6.8.6.
Kebile ra wed.
Kaka lesni lage,
E eded ikoar:
E kare asisiem
Gaire gerger.
Kaka lesui lage,
E kare asesered:
A nole kare dekaer
Gaire gerger.
Kaka lesui lage,
E kare omare
E gaire asiasi taisi
Tumem satauro.
Kaka lesui lage,
Pako abara mer
Kaka ko abi asoli
Gaire gerger.
Amen.


40.
WILL YOU GO?
Kebile ra wed.
Gaire kebile giz
lesuim tabakeam
E waba ko ede dem
Uridili
Glori haleluia!
Glori haleluia!
lesu Opole!
Nalugem waba emri
Nole abi asoli?
Ua tabakeware
Uridili
Glori haleluia!
Glori haleluia!
lesu Opole!
Mi uaba lesui dasmer
Pako gaire Angela
Niaiem kotor ge
Tabara ged
Glori haleluia
Glori haleluia
lesu Opole!
Amen.
41.
GLORY. 6.8
Nede sererge.
Gaire le gesepemlam
lesu ra werem
Tekuei Agudera opem
Uiaba au sererge.
Nete wiabi egared
Ogi kotore ge?
Abele an debe gede
Le gize omare
Uiaba au sererge.
lesu wiabi egared
Gaire Adudelam,
E bodomalam ikoar
Uiaba wite giz
Uiaba au sererge.
Uiaba lesui deraimer
Abele gesep ge,
Peiridi wiaba emri
Abi dog kotor ge:
Uiaba au sererge. Amen.
42.
LANG SYNE. 6.8
Uiaba ko obapit kotorge.
Meriba au sererge
Agude ra mer nagri
Le la werkep depegeli
A uite giz adem
Emetu lesu erapei
Tumeme satauro
Gaire abara werem
Obapit kotor ge.
Ese meriba gimegim
A au asiasi
A meriba obogai
Abele gesep ge;
Meriba au sererege
A esoao Agudim
Abelelam meriba ko
Obapit kotor ge.


Gaire kakekake le
Pako golegole;
Gaire le nole lu kak
A gaire Opole;
Uiaba lesu ra werem
Gaire ge delam,
Uiaba uridili ko
Obapit kotor ge.
Nole ezoli abele
Nole ataperet,
Uiaba nole wererge
Nole asiasi;
Uiaba au sererge
Gaire gereger,
Gaire lesu ra werem
Obapit kotor ge. Amen.
43.
ERNAN. 8
Kare Upinati.
lehovah kara Opole,
Kaka muriz ge nakase
Marielam kara aba;
Ma kare eguatumur.
Ma nole kare dekaer
Ma laglag eded iko.ar
Kara nerkep au adud
Debele ma depegeli.
lesu mama au omare
Gaire le uridili,
Kara adud ademdikiri
Mara Lamar zogo ikoar.
Satana kare mirem
E au umele le. detkoli
lesu kara Opole
Ma kare upinati. Amen.
44.
FRENCH. 8.0
Gaire talen
Uaba Agud ra le giz
lesu ra boai,
Nalugem waba emeri,
A nole dorge kak ?
Meriba nagri lesuilam
Gaire taleni,
Abara dorge ikeli
Gaire gerger.
E ko eutumer niaiem
Tonar able talan,
Ese mi nole dorge kak
Adnd niaiem.
Mi naba dorge ikeli
Gaire talanem
Uaekai lesn sererge
Kotor ge niaiem.
Amen.
45.
EREWEREM. 8.6
Mi naba erewerem Gaire
gerger. i
Mi Agud ra mer etag
A wedakiriare.
Meriba au laglag
Kerker erewerem
E metu erewerem
Mi naba segurem.


Mi naba erewerem
Jiawali etage
Mi naba erewerem
Jiamali detali
Mi naba erewerem
Gaire numela
Mi naba erewerem
Lu kar uridili.
Ese nole erewerem,
Meriba umer kak;
Tonar gaire geseplu,
Pako kotor lu
Meriba jiawali
Agudialam a lelam
Tonar gaire lu muige
Debele etag.
Meriba ko dikiapor
Ido lu lesulam
Abele tabara mer
Meribi nakoar
Meriba abi irimili
A abi asoli
Ko eded niarem
Kotor ge negri. Amen.
46.
OBAZGEDA. ARISE.
Takomecla lesuim.
Kaka tekuei kaka tek ei,
Abime bakeam,
A abi detager
Baba! Baba!
Kai didimirik, didimirik,
Kai didimirik mara openu
Kaka apkorep kak
Ko mabara werem
Kaka tekuei, kaka tekuei
Abime bakeam,
Kara aba. Amen.
47.
OCHARNBROOK. 6.6.8.6.
Keribi upinati obazgeda.
lesne watabu
Keribi nerkep
Ko keribi upinati
Au obazgeda.
Ki nole detager
Ko adud adem,
A no mena akerare
Gaire gerger.
Ki ko adem dikri
Keribi nerkeplam,
A mamoro dikiapor
lesu ra mer.
Tonar obazgeda
Ko beber nerkep,
A uite tonargiz adem
A lesui irimili. Amen.


48.
RETURN. 8.6
Obaigeda lesu ra terterge.
lesu kaka ekesmeri
Mara tetere
A ez oli mare opem
Kaba ton arlam.
Kaka emetu erpei
Mara gelare,
A kara lag irimili
Ab’le kara adud.
Ma nole kari napit
Nole kari urker
lesu kari omare
Kare upinati.
Kaka au laglag
Mare irmili
Lamar zogo namarida
Kara nerkep emri. Amea.
49.
ROCKINGHAM. t.
Beber nerkep Adudelam.
Kaka kara nerkep ikoar
lesuim kara Opole,
Pako gair kara gem
Ueakai kara eded.
Kara adud mokakalam
Nerute gimegime bade,
A debele tumeme ge,
Pe au adude muige.
Mama lesu tebetebe
Lukup apkorep nagri;
Ki marim tabakeaware,
Ueakai i digiri.
lesu kare upinati
Adem dikri kara wit;
Ma nole kare dekaer,
Ueakai kaka eud kak.
Amen.
50.
PORTUGAL. NEW.
Oituli lesuim.
Kaka oituli lesuim;
Kara dorge esorerapare,
Abara dorge kare upinati,
Ese abi okakis nole adud.
Ese kara gesep gab au
kige
lesu kare asesered,
E kare ikoar gaire debe lu
E kare egoatumur adude
lam.


lesu kare omar emeret,
Abelelam kaka dikiapor,.
Eumer kak kare dekaerti
Ko Abi muige gair adud.
Eau asiasi karielam;
Emetu kotor gab karim
diski
Kai abi erpei mopge
eumida
Ueakai abi dog emri
niaiem. Amen.
51.
DOVERSDALE. 8.
Oituli.
lesu kaka oituli,
Mama Agud ageakar,
Ma emetu detagem
Gaire lu uridili..
Jesu kaka oituli,
Mama emetu eumida,
Ko gab eded diski
Keribim gaire le.
Jesu kaka oituli,
Mama mena upinati
Gaire le uridili
Marim bakeaware.
Jesu kaka oituli
Mara mer uridili
Kai lage mare irmili
Ko niai eded nagri.
Amen.
52.
OITULI. 10.11.
Kaka ko dikiapore lesuim
E kare upinati gerger giz
Kara dorge ko esore
rapare
Abra dorge lu giz ko ikoar
Kaka gabge nole umer
kak:
lesu ko kare egoatumur
Gaire debe lu E kare
nakoar,
Kara dorge abi mamor
asoli.
Emeret lesu kare omare,
Abelelam kaka dikiapor
E nole kare ernarik niaiem
Ko bakeamu Satanaim.
Ese mi asiasi peiridi,
Mokakalam lesu emeret
Mi nabarkare abim
kotorge
Abele ko eded niai karem.
Amen.
53.
devizes. B.e.
Oituli lesuim.
Kaka egeremada
lesuim Opole
Giz gaire debe lu
Gesep ge a kotorge.


Kara adud adem dikri,
Debe nerkep ikoar;
Kai lag mare irmili,
Kare npinati.
Nole kare amare kak,
Ko barbar tonar:
Debe lag kara nerkepge
Ma mamor temor.
Ma kare egoatumur
Gaire adndlam
Kara nerkep depegeli;
Ko mara mer erpei.
Amen.
54.
EDED FURMAN. 8.6.
Tonar eded.
Nalu tonar kara eded?
Mokakalam sumet
Turum abele gerger
Sobkak eumida.
Turum au debele?
Mi laglag dasmer;
Mokakalam gair le,
Sopkak eumida.
Nalu tonar kara eded?
Apkorep lam susiri;
Meriba mena dasmere,
E sopkak abi.
Apkorep meriba eded,
Nole perepere:
Sasrim able gerger,
Sopkak eumida.
lesu ki erewerem
Tonare eded
Ueakai mi ko derser
Eude tabarki.
Amen.
55.
GLOUCESTER. 8.
Teupai meriba eded.
Meriba eded apkorep
Dodo babuseda gurge,
Gair o-erger e kored,
Nole kerker tekuei.
Debele kaka dikiapor,
Abele mopge maike,
Debele kaka derser
Niai Agudi obapit.
Agud lage eguatunrar
Gaire le uridili,
Uite tonar gizelam
Ko emeri kotorge.
Meriba tonar adud,
Mi Satana ra In lage
Barbar meriba akeapor,
Mokakalam sadmer le.


lesu keribi omare
Nerkepe pone diski,
Ko kotor lu dasmerare,
A mara mer mamor erpci.
Amen.
56.
HARTS. 7.
Meriba sasirim Agudim
IMeribi sasrim kak,
Ese nole lesui dog,
Debele egremar,
Fpinati damose.
Mi naba bakeauare
lesuim Opole;
Giz gaire debe lu,
Gesep ge a kotor ge.
Meriba umer kak
Mokakalam nagire
E segur maike ur
Nole mop akeapor kak.
lesu debe Opole
Keribi erewerem
Tonar keriba eded
Abele gesep ge.
Amen.
57.
EUMIDA. 8.
MELBOURNE.
Gaire gesep lu ko eumida
Gaire lu uridili
Debele ko dasemerare
Nole niaiem tekuei
Uiaba ko eumida.
Au paser a au sumes,
Gaire ebur, a gaire le,
Gaire lar, a gaire lu,
Ko eumida niaiem.
Meriba lamar nagri
Umer kak eumida:
E niai karem tekuei,
Abele meriba lu kar.
Debe lamar uteb nagri
lesue doge kotor ge
Mi naba Abi Abi irmili
Uekai okakir emeri.
Amen.
58.
AARON. 7.
Eumida debe lu wiabirn
Gaire Agude ra le
Debe lu eumida
Uiabim lesu ra le,
Mop gaire adud,
Ditimeda debe lu.


Nole dorge kotor ge,
A nole asiasi
Nole adud tonar,
Abele lesu doge.
Dordor angela abele,
lesu der aweili
A dordor lesu ra le
A gesepelam.
Mi naba esoao
Agudim ageakar
E meriba nakoar
Gaire au debe lu.
Amen.
59.
ARLINGTON. 8.6
lesu ko meribi kemem
Kerker eumida
Nalugem meriba geum
Kerker eumida?
Abele te niai eded
lesu emetu diski.
Gesep ge meriba nagri
Gaire adud lu,
Asiasi a ezoli
Gaire gerger.
Meriba lesu obapit
Kerker eumida,
E meriba egared
Abara utebem.
Enmida nole adud
Ese mi lesn doge;
Debele abi asoli,
Abele gesep ge.
Amen.
60.
AGUDE RA MER. 10.8.
Far, Far Away.
Agude ra mer tais kupkup ged
Meriba Agudera mer tais-
are
Muriz ge! mnriz ge!
Tr-su damos ko ki npinati
Muriz ge! muriz ge!
Keriba gede ki ko emarik
lesu ra mer ko laisare
Uiabim gair no go le
Muriz ge! muriz ge!
Uiaba Agud kar nole umer
Kak
Muriz ge! muriz ge!
Agud ra mer aserawem
kak
Muriz ge! muriz ge!
Lamar zogo abele dorge,
Ko wiaba nerkep depegeli
A ko wiabi egwatumur
Muriz ge! muriz ge!


Keriba lu ko adem bakeam
Muriz ge! muriz ge!
Agud ra mer erewerem
Muriz ge! muriz ge!
Ua uridili Agudim esoao,
Ki bakeam lesu ra mer
tais
Ko lesu gaire le nagri
Muriz ge! muriz ge!
Keriba Agud ki namarida
Muriz ge! muriz ge,!
E keribi kemem bakeamu
Muriz ge! muriz ge!
Keriba lesu ra mer taisare
Uaba mena esorerapare
Lamar zogo ki upinati
Muriz ge! muriz ge!'
Amen.
61.
YORK. 8.6.
Agud ra jiawali keriba le wer.
Aba keriba esoao
Ki tusi nagiri
Abele keriba lower,
Keriba werer ge.
Mara jiawali osmeda
Gaire debe lewer
Ui uridili ko ero
Abele nerkep leuer.
Keriba go au ero
Ko sasirime ge
Eutumer ab le tonar,
Ko mamoro umele.
Kai laglag etage
Mara debe tusi
Ma kare erewerem
Kai nole umer kak.
Amen.
62.
hudders field.
Agud ra adgir opasreret.
Meriba dasmerawem
Agud ra adgiri,
Gair lu gesep ge
Natomelu able.
Meriba dasmerawem
Agud ra omare,
Muige jiawali zogo
Emetu detali.
Gesep datki nagri,
Abele lemlam,
Nerkep datki nagri,
Agudi merelam.
Gaire lesu ra tonar,
Tonar au omar:
Paret kake meribim,
Jiawali zogolam.


Mi naba Agudim esoao,
E meribi nakuar
Abara jiawali zogo,
Meriba lamepa.
Amen.
63.
BRADLEY CHURCH.
6.6.8.6.
Gaire nogole dabgeri lesuim.
Uaba gair nogele,
A gaire gimgim;
lesu wabi laglag,
Kei tabakeuare.
Gaire le uerer ge
A kotor lewer lag
Tabakeuare lesuim
E wabi naokaili.
Ese waba nagri
Oituli abim,
Eko wabi egared
Gaire adudlam.
Nole naokaili
Debe kerker peike;
Abim tabakeware,
Ko edede nagri.
Meriba esoao
lesu ra omare
E kotor gab te diski
Meribim gaire le.
Amen.
64.
EATON. 8.
Agud ra mer ko esawi.
Agud ra mer ko esawi
Gaire ged uridili;
Gaire le ko asoli
lesu ra tonar omare.
Gair le mamor erpei,
A lesu mamor irimili
Uiaba ko eded nagri;
Niaiem lesu doge.
lesu nole lagelag
Nerut ko eumida,
E laglag gaire le
Eded nagri kotorge.
Mi naba abara mer,
Natomelu gaire le
Kupkup ged emeri
Ueakai wiaba eded.
Gaire le uridili
Ko Agud ra mer asoli,
Keubu lesu ko tabarki,
Abele mope gesep ge.
Amen.


65.
ARLINGTON. 8.6.
Tonar Agude ra mer.
Abele Agude ra mer
Lu kar meribim,
Nole lu mokakalam
Abele gesep ge.
Au kale tumem gole
Pako gaire lu
Gaire lu ko buzigbuzig
Agud ra mer nole.
Meriba mamor umele
Agud ra tonar,
Pako lesu ra omar
Abara tusilam.
Abele niaiem lu
meribim ikuar,
Mi naba mamor erpei,
A abi irmili.
Amen.
66.
WAREHAM. 8.
Agude ra mer meriba au tare
lu.
Mi naba Agudim esoao
Jiawali zogo nakoar
Meribim gaire le,
Meriba au tare lu.
E natomelu debe tonar,
Pako gairs adud:
Gaire eded tonar,
A gair Adud tonar.
Meriba dorge irmili
Abele aotare hi,
Nole nerute barkak
Agude ra mer tebteb.
Gaire le, A gaire ged,
Nole irmili abele
Uiaba barbar tonar,
A mop ge eumida.
Amen.
67.
IRISH. 8.6
Debele deraimer muige
jiawali zogo.
Mi nab a der aimerare
Mnige jiawali,
Tonar meriba Agur,
Giz gair In.
Meriba deraimrare
Mnige giawali,
Tonar lesu ra omar
Gair gesep le.
Meriba deraimrare
Muige jiawali,
Tonar Lamar Zogo,
Meriba datki.
Meriba deraimrare
Muige jiawali,
Meriba, dorge Agudialam
Ko eded nagri.
Amen.


68.
GAIRE NOGLE.
National Anthem.
Kerker Misinare bakeam kup-
kup ged.
Opole omare,
Adud adem dikri,
Mara dorge.
Dudum gaire le
Mara mer asoli,
Ko eded niaiem
Kotore ge.
Ua bakeware
Uiabim kupkup ged,
Le umer kak
Uiabim detager
Nole naokaili,
Dudume asoli
lesu ra mer.
Mi okadeskeda
lesuim bakeam,
A irmili
Gaire Agud bes
Ademe dikiri
Netat Agud kar
Meriba Agud.
Amen.
69.
PERU. 8.
Meriba dorge omar gaire le
kupkup gedge emeri.
Gaire nogle eumida
Agude ra mer umer kak
Nete wiabi omare?
A wiabim bakeam?
Emetu meribi ikuar
Agude ra debe jiawali
Nole meriba lu tebteb,
Gaire gesep le ra lu.
Debele meriba ikwar,
Uiabim gaire nog le, ’
A wiabim erewerem .
Tonar lesu ra omar.
Debele meriba amos
Agud ra Lamar zogo,
Ko meriba okakise,
Ueakai upinati. Amen.
70.
HARMONTA.
Gaire nogle meribi dabgiri.
Paulo uteidi emeret,
E mamor asoli
Nerute kodo mer abim
A detager, kega.
Tabakeamu keribim
Makedonia ge!
Ki umer kak Agud ra mer
Pako eded gab.
Paulo sobkak bakeam,
Agude ra mer marao
Ui uridili asoli,
Uader erpei.
Meriba dorge irmili
Paulo ra tonare
A gaire nogle omar
Gaire ged giz.
Amen.


71.
THE SWALLOW. 7.
Meriba ko obapit kotor ge.
Gaire doredore le
Geseplam uridili,
Obapit lesu dog
Tabara kotor gede
Golegole le giz;
Kakekake le giz
Uiaba obapit
lesu ra debe utebe.
Peike nole asi
Nole adud idali
Nole nogo le peike,
Pako le umer kak,
Uiaba au sererge
Ko lesu dasmer,
A obapit abi dog
Tabara debe uteb.
Amen.
72.
EKALESIA. 8.
CHINA.
Sasrim Agudera ekalesia bar
dari.
Eutumeer abele gab
Ko bakeamu eded:
Gaire adud adem dikri,
Ko emeri lesu ra opem.
Eogo meta ge badari
lesuim esorerapare
E au lage eded ikoar
Meribim gaire le.
Ua sasirim ko badari
Tabara ekalesia
Tabara gem ko ero,
Tabara Mam ko ere.
E mamor asesered
Abara mamoe giz;
Meriba abi irimili
Gerger uridili.
Amen.
73.
JESSE. 7.
Ko badari Agudera ekalesia.
lesu ra werem giz
Nerkep giz depegeli,
Ua tabakeware
Abele lesu ra uteb.
Meriba kemem emri
Gerger uridili
Mamor lesui asoli
A abi irmili.
Ese adud tabarki
A gaire asiasi
lesu meribi doge,
Abim esorerapare.
Mi netat gedim,
Ab’le lesu ra utem:
Mi ko netate gedim
Abi dog kotore ge.
Amen.


74.
DEVIZES. 8.6.
Meriba au laglag
Agude ra ekalesia.
lesu, kaka, laglag
Ko mara wereme;
Kaka nole umerekak
Kare upinati.
lesu, kaka laglag
Mare doge emeri;
Pako wiabim doge
Gaire mara le.
Au debele wiabime
Mara mamoe giz
Ma wiabi asesered
Gaire gerger.
Kaka wiabi okakis
Emeri gesep ge,
Kaka wiabi okakis
Emeri kotor ge.
lesu kare egared
Kare upinati
laweakai kaka nole
Adud tonar.
Amen.
75.
BEDFORD. 8.
lesu ra laulau.
lesu ra laulau idali
E derser meribim:
Tonar abara omare,
Meriba dasmer peik.
Emetu lesu ekose
Abele tonar,
Uiabim abara kaimeg,
E maike eumida.
Abele gerger emeret,
E Areto tekao
A wiabim detager
Ekao kara gem peike.
Mokakalam tanelu
Keubu abele,
E ikuar, a detagere
Kara mam peike.
Meriba esoao abim,
Giz ab ’le omare;
E gair debe le ikuar,
A kotor te diski. Amen.
76.
BAPATAISO. 8.6.
Tonar uader le baptaiso
Erpei uader le nolea.
lesu detager wiabim
Abara kaimeg giz;
Ua kara mer taisare.
Uiabim gaire le.
Abele le mamor erpei,
A wiabi asoli;
E baptaiso egared,
A eded niaiem.
Abele le nole erpei,
A nole asor kak
E umer kak ko eded
Niai karem.


lesn kikem bapataiso
loridano ge
Meriba abi irimili
Abele tonar.
Baptaiso atamelam
Oituli abim
Meriba dorge asoli
Gair abara tonar.
Amen.
77.
EIGNBROOK. 8.
Meriba Merem ko baptaiso.
lesu keriba irmili
Mara mer keribim;
Dasmer keriba werem,
Keriba tais marim.
Ma umele asesered
Gair keriba werem
A wiabi upinati
Debe tonar irmili.
Namarida Lamar Zogo
Uiabim kemem emeri,
Gaire debe kep emor
Muige wiaba nerkep.
Uiaba Aba a Apu
Ma mamor upinati,
Uerem peike erewerem
A mamoro asesered.
Amen.
78.
ESORERAPARE. 8.
EATON.
Keribi erewerem tonar
esorex-apare.
lesu keribim watabu,
Keribi okakis emeri
Keribi erewerem
Tonar esorerapare.
Mama tebteb kotor te
Ko bakeamu eded
Esorerapare ab’le ki
Abkorep kotor te diski.
Ma keribi upinati
Mamor esorerapare,
Pako marim oituli
A mara mer mamor erpei.
Esoao keriba Opole,
Ma keribi au omare;
Ma emetu derser
Debe uteb kotor ge.
Amen.
79.
FRENCH. 8.6.
Agud laglag meriba
esorerapare.
Debe lage lesuime
Esorerapare:
Debele ese nerkeplam
E lage abele.


Ese meriba nerkep
An asiasi
Agnd debe lnknp
Ueakai debele.
Ese meriba umer kak
Tonar Agnd ra mer,
Debele abi damos,
Ueakai umele.
lesn an laglag
Meribim ikuar,
Gaire In apkorep,.
Meriba ko nagri.
Amen.
80.
ST. BRIDE’S. 6.6.8.6.
Agud damos ko meribi kermem
Keriba Opole,
Ki netat ge dim;
Keribime namarida
Mara Lamar Zogo.
Ki esorerapare
Marim lesne
Keriba nerkep derser
Ko kotor In nagri.
Ese ki damose
Lu nole abkorep.
Debele ma nole iknar
Ma mamor nmele.
Keribi kememe
Gair gerger
Ko keribi npinati
Mope ge eumida.
Amen.
81.
DIJON. 7.
lesu meribi naokaili.
lesu au lagelag
Mi esorerapare
E meribi asoli
Claire gereger.
Meriba an In damos
laueakai an nagri :
E meribi naok aili
Ko debe lu iknar.
Mi naba obazgeda,
A oituli abim;
Gaire gesep tonar, .
Mi naba adem dikri.
lesn naokaili!
Bakeamn Abime;
E au adgir nagri
Ko eded nakoar.
Amen.
82.
ERKEPASAM. 8.6.
GAINSBOROUGH.
Meriba dikeapor lesu ra dorge
gesepem.
lesn nole tabakeam,
Meribi dedkoli;
E nole lag nerut le
Niaiem eumida.
E laglag gair le
Eded neaiem:
E watabu a asiasi,
Ko eded nakoar.


Mi naba wedakirare
Abara omar,
Pako abi naospili,
Abara dorglam.
Meriba au sererge,
A lesui esoao
Mi naba eded nagri
lesui doge kotor ge.
Amen.
83.
DOVERSDALE. 8.
Bakaerti ko dikiapor.
Bakaerti utaidilam
lesuim dekeapor:
TTaba tekuei adudlam,
Ko debe dorge ikeli.
Bakaerti akeaporlam,
Gair adud tonar;
Abele wabi dedkoli,
Pako le giz uridili.
Bakaerti ko dekiapor
lesu ra omare giz
E nakuar meribim
Gair le uridili.
Bakaerti uteide le
Adud mama deraueili
lesu tebteb umele
Meriba eded nakoar.
Amen.
84.
AMESBURY 7.
Erkepasam debe lu meribim.
Brkepasam debe lu
Meribim gaire le:
Meriba sasrim
Nagri erkepasamlam.
Debe gerger Sabath
Nole dorge nagri:
Mi netat gedim
Ko uedakiriare.
Mi netat gedim
Agnd ra mer asoli,
Pako dikeapor
Tonar lesu ra mer.
lesu keriba Opole
Keribi upinati
Keribi okakis
Abele gerger Sabath.
Amen.
85.
WESTMINSTER. 6.8.
Upinati damos.
Keribi upinati,
Keribi umer kak
Asoli a dikiapor
Mara debe mere.
Keribi upinati
Mare oituli,
A mamor obazgeda
Keriba adud.


Keribi upinati
Mamor erkepasam;
Keribi erewerem
Mara debe dorge.
Keribi upinati
A dud adem dikri
A mara tonar irmili
Gair gerger.
Amen.
86
HELMSLEY 8.7.4
Ese emetu erkepasam.
Ki naba bakeware
Mara zogo metal am
lesu keribi kemem
Ko sasirim ikuar.
Upinati
Mara le uridili.
Emetu marao maramer
Opeme gaire le,
Mara Lamar Zogoikuar
Keribim uridili
Upinati
Mama tebteb umele.
Adud tonar adem dikri
Keribi nerkepelam,
Keribi okakes emeri,
A okakis bakeam
Upinati
Keribaumer kak.
Amen.
87
PORTUGAL 8
Ko ditimeda erkepasam.
Mi naba wedakiriare
lesuim meriba Opole,
Kememgaire Angela,
Abi dog emri kotor ge.
Gaire gesep kodo mer
Le uridili detager
Uiaba wedakiriare
lesu netat Opole.
lesu apkorep nagri
Gair le ra esoao
E meribi det agem
A meribi asesered.
Debele mi netat gedim
Ko lesni naospeli
E meribi au omare
Pako niai eded nakuar.
Amen.
88
AARON 7
lesuim damos.
lesu keriba ike
Emeri mara opem,
Keriba laglag.
Damos marielam.
Keriba debe dorge
Mara mere demaimer
Ki laglag asoli
Gair mara gelar.


Ma keribi obapit
Abele zogo meta,
Ko keribi sererge,
Marim erkepasam.
Keribi upinati
Ko wedakiriare,
Mamor esorerapare
A mara mer asoli. Amen.
89
SABATH 6
Meriba netat gedim ko
• erkepasam.
Mi netat gedim
Gerger Sabath,
Esorerapare,
Gerger Sabath,
Keriba Opole!
Keribi asoli!
Esoao a damos.
Gerger Sabath.
Keriba segur kak
Gerger Sabath.
Keriba erkepasam
Gerger Sabath.
Le giz uridili
Mamoro asoli
Agud ra merkem
Gerger Sabath.
Ki erewerem
Gerger Sabath.
Nerkep diski
Gerger Sabath.
Uatabu keribim
Ko ki upinati
Mara mer asoli
Gerger Sabath. Amen.
90
PERU 7
Sabath.
Baba keriba ike,
Marim esorerapare;
Ma kole ki imuda
Ki eded laglag.
Ma keribi asoli,
Keribi mare damos
Gair In apkorep,
Ko keribi nagri.
Ma keribi iknar
Mara Samar zogo,
Ko keribi sasirim
Gaire gerger.
Mara gab natomeln
Keribim nridili
Diski keriba nerkep
Ko mara mer asoli.
Amen.
91
GAINSBOROUGH. 8.6.
lesu damos meribi upinati
Sabath.
lesu keriba Opole,
Keribi asoli;
Ki mare damos kotor lu
Abele Sabath.
Keribi okasis emeri
Abele gerger
Ma keribi obapit
Kerker erkepasam.


Mama umele etag
Gair nerkep
Gair dikiapor
Paret kak marim.
Adem dikri gair uit
Keribi nerkeplam
Abele gerger emor
Gair debe kep. Amen.
92
ZION CHURCH. 8.6.
Derser Sabath tabarki.
Gaire dorge gerger
Emetu barukda
Sabath iako tabarki,
Debe gerger.
Ma keribi asesered,
Gair gerger;
Keriba eded nagri,
Pako sasirim.
Ki laglag Sabath ge
Kotor lewer
Ma keribi asisiem
Mara debe lewer.
Keriba nerkep derser
Ki erkepasam,
Pago mabara mer erpei
A mamoro irimili.
93
PENNSYLVANIA. 6.6.8.6.
Kikem Sabath.
Abele kikeme
Meriba Sabathe,
Nalu meriba ikeli
Abele Sabathe ?
Nako mi nagri
Meriba nerkep ge,
Nader debe kepe giz
Emetu emore?
Nako nole nagri
Agude ra debe mer?
Nole mamor erpepasam
Abele gerger?
Uaiai niaieme
Mi ko dikaipor
Gaire Sabath gesep ge
Meriba detkoli.
•
lesu upinati
Ke’riba mara U
Mamoro erkepasame
Gair Sabath.
Amen.
94
ZOG-O META 7
AMESBURY.
Agucl ra zogo meta debele.
Zogo meta debele,
Mama lesu pe dali;
Ma laglag obapit
Gair le Abele.
Ki netat gedime
Marim esorerapare,
Nerkep urueri
Mara Lamar zogo de.
Ki ko aserawem
Keriba Aba re mer,
Abele debe uteb
Mara tonar asoli.


Keribi upinati
Mamoro erkepasam
A nole gesep lu
Dikiapor meta ge.
Amen.
95
HEBRON. 8
Meriba tonar nagri zogo
meta.
Mi naba netat gedim
Agud ra zogo meta ge,
Abara mer aserawem
A wedakiriare Abim.
Meriba Agud pedali
Ko meribi obapit;
Eumele gair lu
Muige meriba nerkep.
Ese meriba segur
A gesep lu dikiapor,
A nole mamor erkepasam,
Agud umele abele.
Meriba nole dedkoli
Agud ra debe Sabath;
Debele dikiapor
Gaire gotor ido lu.
Amen.
96
ZION CHURCH 8.6.
Serege ko bakeam zog metaem.
Kara nerkep au sererge
Zogo metalame,
Kai lagelag erkepasam,
A wedakiriare.
Gaire le netat gedim
Abele gerger,
lesu ra mer aserawem,
A esorerapare.
Zogo meta debe uteb,
Lamar zogo ike;
Debe meriba nerkep
Mamor diski.
lesu, keribi ikwar
Girip ko asoli,
A debe neis pone,
Ko mare dasmer.
Amen.
97.
KEBI GERGER RA WED 8
WAREHAM.
Ko wedakiriare kebi gerger.
Kai ikiam kebi gerger,
Ko lesuim dikiapor;
Ekare asesered
Kige kaka uteidi.
Esoao lesu Opole!
Ma keribi au omar,
A keribi asesered,
Kige pako gerger ge.
Ma emetu namarida
Gair mara angela.
Ko keribi asesered,
Gergere urdili.
Ma keribi upinati
Gaire abele gerger
Keribi amari kak
Adud tonar ikeli. Amen.


98
ARABIA. 8.6.
Kebi gerger ra wed.
Mokakalam eumida
Meriba uteid:
Apkorep eded akaida
Meriba ekiam.
Mi eded a sasirim
A gair lu nagri,
lesu an omarelam,
E meribi ikuar.
Ki nole eud asiasi
Gerger ge a kige,
Ki mamor asesered
lesu Opolelam.
lesu keribi omare
Abele gereger,
Nole ki amari kak
Adud ikeli.
Amen.
99.
KIKEM WED 8
EVENING.
Ko wedakiriare kikem.
Esoao kara Agud
Mama Agud ageakar;
Gaire mare tonar
A barkaka omar.
Kara wit adem dikri
Kaka ikeli gerger ge,
A Kare nasesered
Kige kaka uteid.
Barditug kara tonar
Adud lag adem dikri
Debele kaka laglag
Gair niai hi.
Ki mare damos lesu,
Nole gim a asiasi
Keribim tabarki
Kige keriba nteid. Amen.
100
GESEP GE 8.6.
abridge.
Abele gesep ge.
Nako tonar gesep In?
Nole umer kak:
Meribi eded ikoar
Kotor ge lesni dog.
Ese meriba damose,
TJiaba asor kak.
A umer kak upinati
Eud tabarki.
Ese meriba damose,
E meribi ikoar;
Mi sererge gesep ge
A eded kotor ge.
Mi naba lesu Opole,
Mamor esoao,
Abele kotor lulam,
Meriba nagri.
Amen.


101
EUTMER MOP GE. 8.6.
CAROLINA.
Eutmer ko tabarki.
Au gerger ko tabarki,
Gerger eutmer;
lesu Opole ko natabu,
Gesep ge barditug.
Le uridili ko tekuei
lesu ra opeme,
Ko nagri bodomalam
Meriba tonare.
Waiai gair adud le
Abele gerger,
Uiaba ko aserawem
lesu Opole ra mer.
Mi naba mamor derser
A lesu ra werem;
Ese debe tonar ike
Eded niaiem.
Amen.
102
HELMSLEY 8.7.4.
lesu niaiem watabu.
Emetu lesu satauro
Emena ko watabu,
A gair Agud ra le
Abi kemem watabu.
Haleluiah!
Haleluiah lesuim.
Meriba ko abi damos.
Niaiem watabu,
A gair adud tonar
Ko dasmer a geum.
An ezoli
Uiaba tonarlam.
Gair lesu ra werem
Laglag able gerger.
Meriba abi obapit,
Ko abi dog emri.
Haleluiah!
Haleluiah lesuim. Amen.
103
KOTOR GE 8
PORTUGUESE.
Kotor wed.
Mi naba wedakiare
Debe gede kotor ge:
Gair debe lu dali,
Pako gair debe le.
ole' adud abele ged
Nole mirem Satanalam
Nole asias a dorge
Gair debe lu tebteb.
Au omar kotor ge,
Au sererge lesui dog;
Au debe le uridi li,
Emetu lesu derser.
Kai bakeamu lesuim,
Abi irmili gesep ge,
Ueakai kaka emri
Abi doge niaiem. Amen.


104
BEAUTIFUL ZION.
Ziona kotor ge debe ged.
Debe ziona kotor ge,
Debe utebe kai omar,
Debe te au kakekake,
Debe Agud ro uteb.
Emetu lesu eumida
Karim diski abele te.
Debe kotor ge au gerger
Debe angela dordor
Debe wedakiriare,
Debe wiaba kodo mer,
Kai lage wedakiriare
Maike lesu ra teter.
Debe oper wiabi dog,
Debe lu wiaba nagri,
Debe am wali pedali,.
Debe gede ko badari,
Kai sasirim ko bakeam
Abele au debe ged.
Debe bao lesu nagri
Debe uteb Agud ra le
Debe emeri, dorge kak,
Debe bodome meribim,
Meriba ko lesu dasmer
Abi dog niaiem emri.
Amen.
105
JERUSALEM 8.6.
Meriba laglag kotor.
Kai laglag Jerusalem,
Debe ged pedali:
Ese kaka eumida,
Kaka bakeamu.
Na gerger kaka ko dasmer
Abele debe ged?
Gair debe lu nagri,
Eded mop kak.
Kaka nole geum kak
Gimgim a asiasi,
Ese kai dasmer Kanana
Kara niai ged.
Perofeta giz pe dali,
A aposetolo;
Uiaba lesui dog emri
Maike abara bao.
Kai laglag Jerusalem
Kara niai ged
Au sererge abele
Nole adud kak. Amen.
106
SWEET HOME. 11.6
Debe uteb kotor ge.
Nagri debe uteb kotor ge,
Nole mokakalam gesep
Uteb!
Debele meriba bakeuare
Gabe ge meriba Opole lesu
Uteb au debele,
Mi naba dudum bakeuare.
Mi ko adem dikri wite
tonar,
A meriba Opole irmili;
Eko meribi eguatumur
Adud tonarlam
Uridili.
Uteb au debele,
Mi naba dudum bakeuare.


Sasrim lesu ra dorge ikeli
A tabara baselaia esaui;
Niaiem meriba ko emeri
Abi doge abara uteb ge
Uteb au debele,
Mi naba dudum bakeuare.
Amen.
107
MOP ABELE URUT
ANNS 8.6.
Mop urut wed.
Mop abele urut,
Keriba dikiapor
Agude ra omar giz
Gaire gerger.
Gaire le eumida,
Pako asiasi
Gair le lewer kak
Abele urute.
Uader le ekesmeri
Agudi derlam
Meriba sasirim nagri
Pako debe leuer.
Mi naba au esoao
lesuim Opole,
Adamos abielam
Debe Upinati.
lesu keriba adud
Adem dikiriwa,
A debe nerkep ikuar
Kerkar urut ge.
Amen.
108
URUT DITIMEDA
DEVIZES 8.6.
Tied ditimida kerkar urut
Meriba ko ditimeda
Kerkar urut;
Debele ko ditimeda
Kerkar tonar.
Mi naba Agudim ikuar
Meriba nerkep
Emeribi detagem,
Pako asesered.
Gaire amisir lu
Meriba adime,
A mamoro irimili
lesu ra tonar.
lesu keribi asoli
Ki elel damos
Mara debe Lamar zogo
Ma Keribi ikoar.
Keribi okakis emeri
Okakis bakeam
Ko keribi upinati
Abele urut. Amen.
109
GAIRE UED AGUDI
NAOSPELI.
Old Hundred 8
Agud lesu Lamar Zogo
Meriba Agud netate
Gair le ra dorge
Ko Abi naospili. Amen.


110
FLINT 6.6.8.6
Agud naospili
A lesu Keriso,
A debe Lamar zogo,
Agud ageakar.
Amen.
111
JUSTIFY 8
Agud meribi detagem
lesu meribi ededem
Lamar zogo upinati
Abele lehovah netat.
Amen.
112
. MANCHESTER 6.4.
Agud naospili
Meriba Aba kar
E kotor ge.
E lesu ikoar
Ko watabu sepem
A ko eumida
Meribialam.
Abi naospeli,
Gaire angela,
Kotor ge emri
Naba gair le
Kotore lu nagri
lesu naospeli
Debe Opole. Amen.
SUPPLEMENT.
113.
Esoao wai omuda mari dog
kotor kelar
Kelar a au saserim gaire
saserim
Debe esorerapare, lesu ra
ra sasirime
Sasirime a au kelar sasirim.
a mamoro.
Uiabim derapeir mama
keriga gizi
Dordor gesep le gize peike
ged uridila
Deraperare Heleniaem
Deraperare Indaiaem, der-
apeiri Sainain
Deraperare India.
Mokakalam Aperika
Mara edede kupe
Mokakalam Eropaem
Ma derapeiri mabara lu
giz peiki au
Karemge Ditimidlu Ope
gedlam
Bakededa keo gedge.
Amen.
114
Gair gesep lu uridili
A debele ko dasmer
Kara lamar a kara gem
Ko eumeda niaikarem.
Kara lamar igoatumur
Kupikupi uteb lam
Debe datki ko ikuar
Keribim uridila.


Kara lamar ikuer
Au ogog uteb ge
Mokakalam Ebur giz
Nete kari upinati.
Baba kai ie Ezoli
Marim kara Opole
Kara lamar igoa'tumur
Ikuei ner azi uteb.
Amen.
115
lesui nade erpeida
E Kananem taba
E satauro ge eumida
Kai Kananaem bakiam
Korona ge debe zorom
A Kanana ge paret kak
Boai ra tonare
Mi naba Kananaem.
Debe Kanana
Au debe ged Kanana
Kanana nole geiru kak
Mi naba Kananaem.
Kai uiabi doge naba
Abele ged Kanana
Kai wed dakirie
Uiaba Kanana le
Zorom bao lesu ra amirir
uteb
Arem ge Kanana ge
Uiaba debe tonar dabgeri
Nabamre Kanana ge.
Amen.
116
Nagir suble gab te ge ikuei
Abi ikai Abi ikai obao
Taba meta ge meriba ner-
kep ge
lesu Keriso abele Babe ra
werem.
Nako ma nagiri wader kes
Nako ma nagiri wades kes
lesuim ko abi ikai obao
Meriba nerkep wemiri.
Adem erparik an baker
Abele nerkep gab te lam
I wekai lesu ko dasmer
Meriba nerkep abara debe
uteb.
Keub gerger mi ko tais
Abele nerkep lamepa
Ko etomeret Adim
E ko dasmer tabara debe
lu. . Amen.
117
Debe ged kotor ge
Ki mamoro emeri
lesu ge bakeamulu
Keribi werkeb ikuar.
Nerute apeke loridano
Debe ged pe Edena
Edede lu pe nagir
Ma au Nerezili
Nerezili beber
Ma ia ner ezi.


lesu derser
Niai ged kotor ge
Kai niaiaiem namrilu
Debe ged niaikarem.
Amen.
118
Edede lesn doge
Edede abara lu
Omar kari sererge
Kara lamar nerezi.
Angela a pe a turidili
Wedikirieda lesuim
Ged au datki
A karem debe keper.
Edede lesu doge
Edede abara lu
Omar kari sererge
Kara lamar nerezi i.
Amen.
119 •
Baba werem Lamar Zogo
Neis a netat muige netat
Degrarti a eraki
Neis netat muige netat
Ki esoao datki ematu baze-
arda
Mama gesep gab mam
kotor gab
Mama gur gab a
Ki mokakalam Mose em-
erte werem
Nole apu kak
Mokakalam kiki mara kei-
mer giz
Ma emeret ki mare natirda
Uag ma daisumda Zeuber
debemeda
An metalug bariki.
leova ki piki atiem
Ma kikem a keubu
Netat uag kiki au geum
Satam pe dali
Ma nole keribi dekaer
Ma kikiem a keubu.
Amen.
120
Ese ka angela ise wanali
Okakis wadekuei
Kari doge kerem teir, a
warupa ipit a
Opole ra op e nole asaimer
ka*k
A no wed dakiriare a abi
disipili.
Nerut lu nole kar omeida
gimlam
A lu geumlame a dekarida
A dabgeri debele, lesuim
Opem
Okakis angela, a no wed
dakiriare.
Gaire adud tonar lesu de
tais
Gaire kebile gize eded abi
doge
Ese kaka naumilu ma nam-
aride
Angela kotorlam wi kari
wanagared lu
A no wed dakiriare.


Ese ka angela ise, wanali
Okakis wadekuei
Mop kak kotor ge umer
kak
Tabakiamuli
A no wed dakiriare lesuim
opem
Gair kebele giz a abi dis-
ipili. Amen.
121
Nako mi nuiem nabarte
Aremge kotor ge
Abele debe werkab
Zogo le uridili.
Sa mi op nabapetare
Opeme me meriba opole
Mi op nabapetare
Areme ge kotor ge.
Debe keper ni
E E Edede ni
Taba abi amirir uteb
E E Eded ni.
Au gab peike
A lu sek sike
Gaire mebge sike agege
Sa mi op nabapetare.
Amen.
122
Wa kar omasker uridua
Erperare debe tonar
Werkeb uabun
Uridua, uridua.
Gaire gerger
Meriba okakes
Mipeimi batrakerda
Uridua, uridua.
Kotor ge nole kefn wat-
urder
Op wi obasmelare
A no an sererge
Uridua, uridua.
Wai kara omasker utkak
Satana pe ikase
Ino uabim merem
Uridua, uridua.
123
Zogo, zogo, zogo,
Ma leova Ade,
Paretkak gesep kotor
Abele mara adigir.
Zogo, zogo, zogo,
E ageakar atamelam
Gair kerupi a serapi
Mare nauspili i. .
Zogo, zogo, zogo,
Ma omar le giz
Mara le giz kege
Mari nauspereda.
Zogo, zogo, zogo,
Ma lesu Ade,
Ditimeda kikem
Niaiem mop kak.
Zogo, zogo, zogo,
Ma leova Ade
Mara dorge au kelar kelar
A mari ki nauspili. Amen.


124
Isu e ogi paser ge
Abara kaimeg giz tabak-
euare abim
E uiabim daratagerare
A ereuerem uiabim kega.
Uaba sererge e bepereker
Abelelam
Uaba nagri au bodomalam
kotor baselaia
Abelelam uiaba ikerare
Mokakalam gair Perofeta
giz kikem.
Uerkab uader le gebgeb
nerkep
Abelelam uiaba uteb kotor
baselaia
Uerkab uader le okasosok
Abelelam nagri uiaba oka-
daraskeda.
Uerkab uader le nagri nas-
nas
Abelelam uiaba ko nasnas
Uerkab uader le og kak
nerkep
Abelelam uiaba erdali
abele Ad.
Amen.
125
lesu kai nole umere kak
Ma kari eruerem barak
tonar
laueakai kai mari irmili.
lesu ma kerbi omare
Emeti ma kerbim to diski
Debele ma kerbi kemem
Gaire In ki akerare.
laueakai kotor ge niaiem.
lesu kai nole umere kak
Ma kari ereuerem debe
tonar
Kari nagared debe utebem.
lesu kai nole umere kak
Ma kari eruerem kotor
tonar
laueakai kotor ge niaiem.
Amen.
126
Abele kerker lesu de abara
kaimeg giz namariklu
Wa bakeamulam abele
utebem
Ko meribime utebe dereser
laueakai mi ko abele
paseka ero.
E uiabi Naisare. abele
utebem
Wi ge eroare a lesu de
areto ikao
E esoao a itur * a uiabim
nakuarare
A daratagerare ikao kara
gem.
Keubu Wi ge bakeuare
Getbescmeniem
E uiabi namerare a e ko
Adim < soao


Ege gaire nit le giz taba-
keuare abim
Abele nite ludaia tabarki
abim- eskos.
Wi ge abi egared Satau-
roem
Ege etkaln gair seven mer
satanrolam
Keubn e namarid tabara
Lamar
A detager peirdi esemuda.
Tnmeme satanro ege eum-
ida
Meribime gaire nit le giz
Nalu meriba ko abim bodo-
malam
Debele mi ko abim meriba
nerkep iknar. Amen.
127
lesu Ade re nerem
Mara adigir tumene gair
adigir
Gair ged nridili ko
Despereda a marim au
esoao.
Kotor ge au sererge nole
Asi kak a niap kak
Glori Aleluia
Gair Angelo giz
Deraueilu abi zorem
zorem bao ge.
lesu emetu dereser
Debe ut'eb meribime kotor
ge
Debele mi abi irmili
laueakai mi ko edede
niaiem.
Kotor ge, etc..
lesu detager uiabim
Kai kikem waba uabim
utebe dereser
Le oituli netat gedim
Ko mer ezi kari doge niai
karem.
Amen.
128
EVENING.
Keribi upinati
Etbele kikeme
Agisir keriba
Erkepasam.
Keriba nerkep dikiapor
G-aire mara debe mer
A marim dikiapor
A marim esoao.
Abele geregere
Ki marim erkepasam
Ma keribi iknar
Etbele kelar.
Keriba uteidi
Ma keribi kemem
A omare keribim
Ki lagelag ki lagelagelag.
Amen.


129
advent.
Dasmerare E ke watabu
Ge wit le gizem eumida
Thousand thousand zogo
giz le
Abi kemem watabu
Aleluia, Aleluia, Aleluia.
Gesep ge ke esomeda.
Gaire le ke abi dasmer
Nole mokakalam e
Sursur werem able kerker
Ge kikem Bethlema ge
Au Ezole, Au Ezole, Au
Ezole.
Meriba tonare lam.
Wao Amen wi esoggiru
Kotor mara niai bao ge
Keriso adigir mara ais
Baselaia gesep ge
Aleluia, Aleluia, Aleluia,
Ma sirdame gaire lu.
Amen.
130
CHRISTMAS.
Abele gerger lesu eosmeda
Gaire le au sererge
E eosmeda meribime
E meribi au omare
Aleluia, Aleluia,
Aleluia, Aleluia,
Aleluia, Aleluia,
I lesu Opole.
Gaire mamoi le giz
Uiaba nole umerkak
Angela uiabi detager
lesu emetu eosmeda
Aleluia, etc.
Abele kerker lesn eosmedo
medo
Mokakalam abele gerger
Taba mi nedakiriare
Glori Aleluia.
Aleluia, etc.
131
CHRISTMAS.
Ad kotorlam asire
E merbi omare
Dasmer kotor le bauskeda
Ade meribi dog.
Debe mapodan ki
Angela kado mer
Asorda wed Dekrelare
Keriso osmeda.
Mamoi Asisrele
Dudum bakeuare
Betlemaem ko dasemer
Able zogo werem.
Niti wi erdardar
Muge meta tege
Gaire ebu ge erdardar
Lu kak werem Apu.
Gaire ausper abem
A pako werem
A pako Lamar Zogoem
Niaiem niai karem.
Amen.




