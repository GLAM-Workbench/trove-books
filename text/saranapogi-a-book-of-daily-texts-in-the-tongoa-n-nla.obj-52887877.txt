

■■Mi


Saranapogi.
A book of daily texts in the Tongoa-Nguna
language of the New Hebrides,
OSCAR MICHELSEN.
DUNEDIN, N.Z.
Otago Daily Time* and Witness Newspapers Co., Ltd.


JANUARY.
1 (Yesu) e man atae mauti pauri pa pa paki tea
edaku mau tea maga wain a eu paki maladigi ki
Supe pae asa, nalakena e mauri doko sara ragi, naga
ega madeara pavara. Hebrews 7: 25.
2 Yehova e pei tea lo parati ki nau; aga wo da
dika man. . . . Ega wo maraki au pisari noai
maga ni namaromaroana. Psalm 23: 1, 2.
3 Supe waia e pei Supe anigida pa pa ragi vatoko;
nae ega wo maraki gida pa pa paki namateana.
Psalm 48: 14.
4 / pa vukesi namatagu maga, naga aga leo punusi
tea ni namagaana pae nawotaeana anigo.
Psalm 119: 18.
5 Tea Vasapakavakale, Naatana Tapu, waina
Tamagu ega wo dipaki lua e umai pae nagisagu,
nae ega wo pasa pisei ki mu. John 14; 26.
6 Ape vano po manimu mari mataki tokora sikai,
aga wo moro umai, go aga wo piragi lua mu umai
punusi au. John 14: 3.
7 (Supe) ega wo kasi lua sara naririmata melu dua
ki namatada; go namateana ega wo da moro doko
mau. Revelation 21; 4.
8 Kuga to manimu daua ki nasogolapaana nakoroa-
telagi; nalakena tokora waina naloriki tauaMana
anigo e doko asa, tokora wanogoe napopoma ma ega
wo doko asa. Matthew 6: 20,21.
9 Kuga umai punusi au, tea laapa waina ku do
posiwosi mawosa po do dapetape tea madaga, go
Mnau aga wo dua mu namaromaroana.
Matthew, 11: 28.
10 Tea waina e sili paH nagolena e da mari naata-
moli e loa man ; ma tea waina e dave meludua ki
nagolena, tea wanogoe e mari naatamoli e loa.
Matthew 15; 11.


Ae namaropaana ki tea maga waina eu matau
ki Yehova, waina eu do surata pae napua aneana
maga! Psalm 128: 1.
12 Kuga to posiwosi ki namautipauri-mu-ana pilake
namatakuana go narururuana.
Philippians 2: 12.
13 Nimu ku pei tagu ri maga, waina ku pe mari
tea maga waina kinau a dipaki mu ara.
John 15: 14.
14 Nalo ni sara naleo kuga noa sai paki Supe tea
tatagoana animu maga H natapasavasaana go ki
navavaraniana pilake navasadodomatakiana.
Philippians 4: 6.
15 Tea maga waina eu atae nagisama euga wo pavatu
ako; nalakena ko da doropusi tea maga waina eu
do laaga ako mau, Yehova O. Psalm 9: 10.
16 Kuga ta pei tea dodumi moni mau; kuga maro
naleo maga waina ku peani ra; nalakena (Supe) e
naga, Aga wo da doropusi ko mau, go aga wo da
puoli ki-go mau. Hebrews 13: 6.
17 A pea pei natureai, go apo pei tea matua; ma a
ko da punusi tea leana e pei tea toropusiana mau,
kita naga naworana eu do datago navinaga mau.
Psalm 37: 25.
18 Yehova e dodumi navasapotaeana, go eda doro-
pusi tea tapu aneana maga mau; eu pei tea vavai-
goroana pa pa edn mau du. Psalm 37: 28.
19 Yesu e noa. . . . Kinau a pei navinaga ni
namauriana: tea waina e umai punusi an ega wo da
pitolo mau, go tea waina e saralomau an ega wo da
madou mau te napogi. John 6; 35.
20 Ragi waina Kristo, waina e pei namauriana
anigida, ega wo pisigoro, ragi wanogoe nimu ma kuga
wo pisigoro sikoti a doko nasamasamaana.
Colossians 3: 4.


Eio ega ta musugoro namaetoana pavaga animu
man: go kuga ta pitua ki tokora paki diapolo man.
Ephesians 4; 26.
22 Ragi waina kn lawodu dapasavasa, kn pe veani
te navatuna dipa te naata, kuga midoakikorokoro
e; naga Tamamu waina © doko nakoroatelagi ega
manimu midoakikorokoro. Mark 11: 25.
23 Kuga vei tea vakale dumamu paki mu, tea vei
marita dodumi doko do dumamu manimu midoaki-
korokoro, ega takiusi waina Supe doko Kristo e
manimu midoakikorokoro. Ephesians 4: 32.
24 Dapale waina Tamagu e dodumi au, kinau ma a
dodumi mu; kuga toko nadodumiana aginau doko.
John 15: 9.
25 Ku pe rogo parati ki natipakiana aginau, go kuga
wo doko nadodumiana aginau doko. John 15: 10.
26 Ku pe vei tea sikeana sikoti Kristo, kuga laaga
naleo maga ni elagi, tokora waina Kristo e doko asa.
Colossians 3: 1.
27 Tea maga waina eu pei tea marakiana ki Naata ni
Supe nara eu pei Supe natuna maga.
Romans 8: 14.
28 Naatana e do dumana noa soMsoki sikoti naata-
gida, naga tu pei Supe natuna maga.
Romans 8; 16.
29 Tea waia nadodumiana ki Supe e paki lina pae
asa nalo kakagida, naga Supe e dipaki lua Natuna
Sikedau umai paki maramana, naga tuga mauri pae
asa. I John 4; 9.
30 Napogiana e disu pano, go naaleatia e pei mala-
digi: nalakena tea wanogoe tuga toropusi nawosiana
maga ni namaligo, go tuga suni nalikau maga ni
namarama. Romans 13 : 12.
31 Naleo maga waina namata e da punusi ra man, go
nadaliga e da dogo ra man, go waina eu da sili paki
napopo ni naatamoli mau, naleo maga waina Supe
e magi tea maga waina eu dodumi a mari niata ki
da I Corinthians 2; 9.


FEBRUARY.
1 Tu pe saralomau naga Yesu e mate po moro dule-
ana, dapale nogoe tea maga waina eu maturu doko
Yesu, Supe ega wo piragi ra euga sikoti a umai.
I Thessalonians 4 : 14.
2 Nawota ega wo dumana pae nakoroatelagi siwo
umai, pilake naviosoana sikai, pilake nadaleo ni agelo
warua liu, go pilake paiga ki Supe: go tea mate
maga doko Kristo euga wo pea duleana.
I Thessalonians 4: 16.
3 Naata waina e pe masauna naga ega vei tea warua
ni maleoputo kakamu, ega vei tea suasua animu;
ega tapale waina naatamoli Natuna e da
umai naga euga maneana suasua mau, ma naga ega
madeara suasua. Matthew 20 : 26, 28.
4 Ku da duhiamu peani mu mau; nalakena ku pei
tea. vakotoviana ki naulu sikai: nalakena tea wano-
goe kuga samani Sup© doko napatokomu.
I Corinthians 6 : 19, 20.
5 Sara ara waina eu lawo au waina eu da dau ki
nawada e dape lua ra; go sara ara waina eu dau ki
nawada, e mari pakasa ki da naga euga tau parua
ki nawada. John 15 : 2.
6 pa leo usiusi au, Supe O, po atae napopogu:
pa mari dogo au, po atae namidodoana aginau maga;
go pa leo punusi te napua ni namarinalosaana e pe
toko au, go pa maraki au pa© napua vatoko.
Psalm 139: 23, 24.
7 Ragi waina aga surata pae napalea ni melu ni
namateana aga wo da matau ki tea sa mau; nalakena
nigo pa wo sikoti au; nakau tagau anigo go tiko
anigo eroga wo pakavakale au. Psalm 23; 4.
8 Nadodumi-maramanaana e pei navilosi-Supe-ana.
Nalakena tea wanogoe naata waina e masauna naga
ega vei tea dodumi maramana e dumana mari a e
pei tea vilosi Supe. James 4; 4.


Kuga vei maritasoki parau : kuga lawo soki napo-
pomu: nalakena naumaiana ki Nawota e pei mala-
digi. James 5; 8.
10 Nawa ni Naatana e pei nadodumiana, nalaelae-
aana, natamateana, naveimaritasokiparauana, nava-
kaleana, nawiaana, nasaralomauana, namatemate-
ana, natumanasokiana. Galatians 5: 22, 23.
11 (Supe) e mari tea waina e da atae te namarina-
losaana man, e pei namarinalosaana oli gida, naga
nigida tuga vei namarinaloleanaana ki Supe doko
asa. II Corinthians 5: 21.
12 Nawota Yesu Kristo ega wo pae (nakoroatelagi)
umai: waina ega wo mari napatoko ni navakitano-
ana anigida ega wo pano pota . . . ega tapale
napatoko ni nasamasamaana aneana.
Philippians 3: 20, 21.
13 Namoriana ni namarinalosaana e pei namateana;
ma navituamolikiana ki Supe e pei namauriana
waina e du mau du doko Kristo Yesu Nawota
anigida. Romans 6: 23.
14 Tea waina e saralomau Natuna e peani namau-
riana waina e du mau du ; ma tea waina e da sara-
lomau Natuna ega wo da punusi namauriana mau,
ma namaetoana ki Supe e doko asa doko.
John 3; 36.
15 Yehova O, ko leousiusi au, go ko atae au. Nigo
ko atae nato natanoana aginau go natuleanaana
aginau; ko midoaki atae namidodoana aginau pae
uvea. Psalm 139: 1, 2.
16 Namata ni Yehova e do sava usuraki maramana
mamau, naga ega magi tea. maga waina napopoda eu
pia lua paki nia ega sai ki nakasuaana aneana.
II Chronicles 16: 9.
17 A pavarani mu, tai maga, pae namarita-dodu-
miana ki Supe, naga kuga vitua ki napatokomu maga
euga vei naviriana mauri sikai, tea tautau, tea mido-
aki matakiana ki Supe. Romans 12: 1.


18 (Kuga) to pasa dodomataki Supe, Tamana, sara
ragi nalakena sara naleo laapa doko nagisa ni Nawota
anigida Yesu Kristo. Ephesians 5: 20.
19 Tuga sava ki napoposokiana nasavavivikopaana
wain a e pei tea toropusiana e doko naraegida, doko
do 1010 paki Yesu, tea talake go tea mari sua nasara-
lomauana anigida. Hebrews 12: 1, 2.
20 Waina te naata e pe masauna naga ega edakugoro
au umai, ega tumana pasagoro e, po dape dakati tea
valadagoto aneana sara naaleatia, po dausi au.
Matthew 16: 24.
21 pa vua pusake nakariki pae napua waina e pi a
naga ega vae asa: ragi waina e pei tea matua, go
ega wo da melu dua ki nia man. Proverbs 22 : 6.
22 Tu peani sua tamagida maga pae napokasigida,
waina eu parati pisei ki-gida, go tu tapetape ra;
tuga ta doko etano ega lapalapa liu ki Tama ni naata-
gida, po mauri doko, kita ? Hebrews 12; 9.
23 Te naata e pe mari naleo sa, tu peani Tea Vasa-
korokoro sikai sikoti Tamana, Yesu Kristo, tea
Leana: go nae e pei natapaugoroana nalakena nama-
rinalosaana anigida maga. I John 2: 1, 2.
24 Nigida tu dodumi, nalakena nae e pea dodumi
gida. Te naata epe naga. A dodumi Supe, go e
pilosi taina, e pei tea salisali. I John 4 : 19, 20.
25 Nalakena ko pavaigoro navasaana ni nasokiana
aginau, kinau ma aga wo pavaigoro ko melu dua
ki aura ni namaridogoana waina ega wo umai paki
maramana mamau. Revelation 3: 10.
26 Tu pei tea mariana tu pei tamate paki Supe pae
namateana ki Natuna, ragi waina tu ko pei tea
kokona maga, tuga wo lapalapa liu sa pei tea mauti
pauriana ragi waia waina tu pei tea mariana sua tu
pei tamate. Romans 5: 10.
27 Tea maga waina eu laaga Yehova euga wo da
dika kite navatuna wia mau, kuga umai, piakirikiri
maga, kuga rogo au: kinau aga wo pasa pisei ki mu
namatauki-Yehovaana. Psalm 34 ; 10,11.


28 Tu pe noa naga tu dika namarinalosaana, tu
dumagida sali gida, go nalomauana e da doko gida
mau ... go navasaana ki (Supe) e da doko
gida man. I John 1: 8, 10.
29 Pa leleo tea maturu, go pa tuleana melu dua ki
tea mate maga, go Kristo ega wo maramalagati ko.
Ephesians 5: 14.
MARCH.
1 Tea waina e pua doa tea marinaleo sa sikai melu
dua ki nasasapoana ni napua aneana, ega wo mauti
pauri naatana sikai pa dua ki namateana, go ega wo
kovagoro taua sikai ni namarinaleosaana maga.
James 5: 20.
2 Tea vanako e umai naga ega vanako, go naga ega
mari punue: kinau a umai naga euga veani namauri-
ana, go naga euga veani parua ki nia.
John 10: 10.
3 Dapale waina namateana e pae naatamoli umai,
namoroduleanaana ki tea mate maga e pae naatamoli
umai. I Corinthians 15: 21.
4 Tea waina e peani Natuna e peani namauriana
; tea waina e da peani Supe Natuna e da
peani namauriana mau. I John 5: 12.
5 Sei ega vasa dipa tea matadoaana maga ki Supe
te navatuna? E pei Supe waina e mari leana ki da.
Tea waina ega wo dipakotovi ra e pei sei 1 Tea waina
e mate e pei Kristo Yesu. Romans 8: 33, 34.
6 Ku atae nasaupiaana ki Nawota anigida Yesu
Kristo, naga, ragi waina e pei sogolapa e dumana
mari a e pei tea tika nalakena nimu, naga nimu
kuga vei sogolapa ki natikaana aneana.
II Corinthians 8: 9.
7 Ku pei tea mautipauriana ki nasaupiaana pae
nasaralomauana; go tea wanogoe eda melu mu mau:
e pei navituaiholikiana ki Supe. Ephesians 2: 8.


8 Kuga to punusi, kuga to logoro, po do dapasa-
vasa: nalakena ku da atae ragi kakana mau, nala-
kena ku da atae ragi waina nawota ni nasuma ega
wo umai asa mau. Go tea waina a noa ki mu asa
a noa ki tea laapa asa. Mark 13 : 33, 36, 37.
9 Yesu e noa . e naga. Naata waina e
doropusi naihelearuna tea sisi natano, go waina e
1010 ki taku, e da pia ki namarakiana ki Supe mau.
Luke 9: 62.
10 Nadodumiana e pei maritasoki parau .
e da laelaea nalakena namarinalotageleana mau.
Nalakena tea wanogoe naata waina e midoaki nia
naga e lawo du ega vunusi naga ega ta dowo.
I Corinthians 13 : 4, 6 ; I Corinthians 10 : 12.
11 Tai maga, naatamoli sikai e pe vei tea va para-
tikiana te natapiriana sikai, nimu waina ku pei tea
ni Naatana, kuga moro piragi tea tapale nogoe ega
liliu doko Naatana ni namatemateana.
Galatians 6 : 1.
12 Dakiusi waina tea laapa eu mate doko Adam,
dapale nogoe tea laapa euga wo pei tea vakamauri-
kiana doko Kristo. I Corinthians 15 : 22.
13 Tea Maumau pauri anigida Kristo Yes i e man
puoli ki namateana, po maramalagati namauriana go
namesosaraviana pae narogorogoana wia.
II Timothy 1: 10.
14 Supe e da dipaki lua Natuna paki maramana
naga ega tipakotovi maramana mau, ma naga mara-
mana ega vei tea mautipauriana pae asa.
John 3: 17.
15 Ragi waina naatamoli Natuna ega wo umai nasa-
masamaana aneana, go agelo laapa euga wo sikoti a
umai, ragi wanogoe ega wo dasake malo tasake ni
nasamasamaana aneana. Matthew 25: 31.
16 Sara nalauna laapa euga wo pei tea saisaikiana
paki naraena: go ega wo mari masale ki-da dumada
rnelu dua ki-da pano ega tapale waina tea lo parati
ki shiip e do mari masale ki shiip eu melu dua ki
naninani pano. Matthew’ 25 : 32.


Ragi wanogoe tea leana maga euga wo marama
laga dapale elo namarakiana ki Tamada. Tea waina
e pilake nadaliga ega rogo. Matthew 13: 43.
18 Kuga to logoro po dapasavasa, naga kuga ta paki
namaridogoana mau: naatamu e suasua lomau, ma
napokasimu e manainai. Mark 14: 38.
19 A da moro soso mu ki tea suasua mau; nalakena
tea suasua e da atae tea waina nawota aneana e mari
a mau: ma a soso mu ki tagu ri maga.
John 15: 15.
20 Nalauna go namarakiana waina e da masauna
naga ega manigo suasua ega wo mate puoli; iore,
nalauna maga wanogoe euga wo mavunuvunu puoli.
Isaiah 60: 12.
21 Tea maga wanae waina eu suni sugoro tare maga
eu pei sei . ? Go e noa ki nau, Tea maga
wanae eu pei tea maga waina eu melu nariesokiana
warua umai go eu sarue sugoro adeara nada ni
Lam. Revelation 7 : 13, 14.
22 E one gida one naga tuga wosiwosi ki nawosiana
maga ki tea waina e dipaki lua au umai, ragi waina
eko pei aleati: pogi edo umai, waina te naata sikai
e da mari atae posiwosi asa mau. John 9 : 4.
23 Tea mate maga waina eu mate doko Nawota eu
maro pa pae ragi waia pa pa : . . . euga maro-
maro melu dua ki nawosimawosaana adeara maga;
nalakena nawosiana adeara maga eu do dausi sikoti
ra. Revelation 14 ; 13.
24 Tea waina namelearuiha epa sai a tea mariana,
pa mari a ki nakasuaana mamau anigo: nalakena
te nawosiana seara, kita namidoakiusiusiana, kite
naataeana, kita namanumatuaana e da doko ihoru
ovaki waina ko do para ki nia pane.
Ecclesiastes 9: 10.
25 Namataina e pei nasulu ni napatokoiha; ragi
waina namatama e pia, napatokoiha mamau ma e
marama; ma ragi waina e sa napatokoiha ma e
maligo. Luke 11: 34.


26 Naatamoli waina e pei tea ni namero e da dape na-
leo maga ki Naata ni Supe man: nalakena eu mane-
ana pei namanumatavusaana; go e da mari atae atae
ra man, nalakena eu pei tea midoaki potaeana pae
Nataana. I Corinthians 2 : 14.
27 Yesu e . pasa ki-da, e naga. Kinau a
pei namarama ni maramana : tea waina e do dausi au
ega wo da surata namaligo man, ma ega wo peani
namarama ni namauriana. John 8; 12.
28 Tea maga waina eu matau ki Yehova eu paka
laapa dumada pasa ki-da, go Yehova e daki dorogo
po dogo e, go tusi ni namidoaki-paratikiana e magi
tea maga waina eu matau ki Yehova pei tea midi-
riana naraena. Malachi 3: 16.
29 Go e paki lina ragi waina ero do pusumaki po
pisuusu dumada paki da, naga Yesu e dumana umai
paki maladigi, po surata sikoti ra. Luke 24: 15.
30 Navasaana ki Kristo ega toko mu dokd nalo
lapa ega vilake sara namanumatuaana; doko do
duinamu pasapisei ki mu po do dumamu dapavanau
mu ki salm, hymn go nalegaana maga ni Naatana.
Colossians 3: 16.
31 Tea leana ega wo siria dapale palm sikai; ega
wo ulua dapale sidar sikai ni Lebanon. Tea maga
waina 6u pei tea lawoana nasuma ki Yehova euga
siria roara maga ni nasuma ki Yehova euga siria
roara maga ni nasuma ki Supe anigida.
Psalm 92: 13, 14.
APRIL.
1 Nigida waina tu mauri, waina tu doko, tuga
wo mamau pei tea tapeana sake sikoti ra doko napo-
pouru maga, naga tuga sua Nawota namasova: go
dapale nogoe tuga toko sikoti Nawota sara ragi.
I Thessalonians 4 ; 17.
2 E pei Supe, waina e naga, Namarama ega wo
marama laga melu dua ki namaligo, waina e marama
laga napopogida. II Corinthians 4: 6.


3 Te naata sikai e ko da punusi Supe te ragi mau;
Natuna sikedau, waina e doko narurna ni Tamana,
nae e noa pakasa ki nia. John 1; 18.
4 Yesu e noa . . Kinau a pei namorodule-
anaana, go namauriana: tea waina e saralomau an,
epe mate, ma ega wo mauri; go sara naata waina
e mauri doko po saralomau au ega wo da mate mau
pa pa ega tu mau du. John 11; 25, 26.
5 Tu pe noa sai namarinalosaana anigida maga, nae
e pei lomau go leana, naga ega manigida midoaki-
korokoro namarinalosaana anigida maga, po mari
gida tuga tautau melu dua ki sara namarinalotagele-
ana. I John 1: 9.
6 Yehova waina e doko elagi e kasua liu nadaleo
ni noai laapa, liu natavara kasua maga ni natasi.
Psalm 93: 4.
7 Supe e mari a e paki lagi parua liu, po dua e
nagisa waina e dapau sara nagisa; naga sara napatua
euga titi patua doko nagisa ni Yesu.
Philippians 2: 9, 10.
8 Nalogoroana eda mari gida tu maliere mau; nala-
kena nadodumiana ki Supe e pei tea takiana napo-
pogida pae Naatana Tapu. Romans 5: 5.
9 Dapale waina nimu ma nae ku marua sua naro-
gokitesaana maga ki Kristo, kuga to laelae ; naga
ragi waina nasamasamaana aneana ega wo paki lina,
kuga w'o laelae ki nalaelaeaana warua liu.
I Peter 4 ; 13.
10 Supe waina e pei tea ni nadodumiana lapalapa,
nalakena nadodumiana lapa aneana waina e dodumi
gida asa, iore, ragi waina nigida tu pei tea mate ki
natapiriana anigida maga, e paka mauri ki gida sikoti
Kristo. Ephesians 2 : 4, 5.
11 Tea dodumiana maga, ragi waia tu pei Supe
natuna maga, go tuga wo pei tea tapale sava ? e ko
da doko lina mau. Ma tu atae naga, ragi waina nae
ega wo pisigoro, nigida tuga wo dakiusi a.
I John 3: 2.


12 Tu pei Supe natuna maga: go tu pe vei natuna
maga, tuga wo dap© paumaso ki Supe, tea tape
paumaso sikoti Kristo. Romans 8: 16, 17.
13 Eu laapa, waina eu naga, Sei ega visei ki gida tea
wia! Yehova, nigo pa sike namarama ni naraema
paki garni. Psalm 4: 6.
14 Kinau aga wo lega nakasuaana anigo; go aga wo
kola-laelae nadodumiana anigo malipogi: nalakena
ko maginau pei . . . tokora ni nasavasiliana
naaleatia ni nariesokiauana. Psalm 59; 16.
15 Kinau a noa, ragi waina a doko pia, a naga, Aga
wo da parivari mau pa pa ega tu mau du. Ko dasuru
ki naraema; go a manaunau . . . Yehova O,
nigo pa vei tea sila© au. Psalm 30: 6,7, 10.
16 Ragi ni namaetoana kiki sikai a da-suru ki uaraegu
paki-go ragi ni nawilimataana sikai; ma aga saupia
kigo ki nadodumiana vatoko, Yehova, tea taulua ko,
e noa e. Isaiah 54: 8.
17 Tea laapa eu pe mate ki natapiriana ki tea sikai,
nasaupiaana ki Supe, go navituaana pae nasaupiaana
ki naatamoli sikai Yesu Kristo ero lapalapa liu paki
tea laapa. Romans 5: 15.
18 Nawotaeana ki Naatana ni namauriana doko
Kristo Yesu e peresi au melu dua ki nawotaeana ni
namarinaloeaana go ni namateana. Romans 8:2.
19 Ragi waina namanumatuaana e sili napopoma, go
naataeana e pei tea dogo kite e pia ki naataiiia,
Yehova e pitua ki namanumatuaana: naataeana go
namidoakiataeana ero dave nagolena umai.
Proverbs 2 : 10, 6.
20 Kinau aga wo daulua ra pa dua ki nakasuaana ni
tanoma; aga wo pua lua ra pa dua ki namateana :
namateana O, kinau aga wo pei navaratiko-ana;
tanoma O, kinau aga wo pei tea marisasa kigo-ana.
Hosea 13: 14.


21 Ragi waina ku saralomau ku pei tea vulusokiana
ki Naatana ni nalagasaiana, tea tapu waina e pei
nanadisokiana ni tea veaniana anigida raki nataulua-
ana ni tea veaniana taluaana aneana.
Ephesians 1: 13, 14.
22 Nimu ku pei naworawora matadoaana sikai,
naveiteaviri ki nawota sikai, nalauna tautau sikai,
narei sikai waina kuga vei tea veaniana taluaana
aneana. I Peter: 2, 9.
23 Supe ni nataihateana nae ega mari mu kuga tau-
tau usuraki; go naatamu go namauriana animu go
napatokomu euga vei tea vavaigoroana euga ta pei
tea vasatipaana mau ragi ni naumaiana ki Nawota
anigida Yesu Kristo. I Thessalonians 5: 23.
24 Naataiholi sei waina e matau ki Yehova? Ega
wo digi pisei ki nia napua waina ega wo matadoa e.
Psalm 25: 12.
25 Narogokiteesaana laapa eu pei agi tea sigisigileo:
ma tea waina e pavatu Yehova nadodumiana ega Wo
davivigoro e. Psalm 32 : 10.
26 Go eu nadi Stefano ki vatu, e pioso .
Nawota Yesu, pa tape naatagu. Go e diti patua,
po pioso . e naga, Nawota, pa ta mari
namarinalosaana waia ega liko ara mau.
Acts 7 : 59, 60.
27 Kuga rogorogo ki nawialuaana maga ki tea waina
e soso mu melu dua ki namaligo paki namarama
magaana aneana; waina sala vea ku da pei narei
sikai mau, ma ragi waia ku pei narei ki Supe.
I Peter 2 : 9, 10.
28 Kristo e dodumi mu, po manigida duinana pitua
ki nia oli gida, navituaana sikai go naviriana sikai
paki Supe naga ega vei damo 1010 sikai.
Ephesians 5: 2.
29 Tu pei tea marileanakiana ki nasaralomauana,
tuga veani natamateana paki Supe pae Nawota ani-
gida Yesu Kristo. Romans 5; 1.


30 Eda pei naga nigida tu dodumi Supe mau, ma e
pei naga nae e dodumi gida, po dipaki Natuna umai
e pei natapaugoroana nalakena namarinalosaana ani-
gida maga. I John 4 : 10.
MAY.
1 Kuga tatago, go ega wo pei tea vituakiana paki
mu; kuga laaga go kuga wo pasai; kuga wokawoka,
go ega wo manimu pei tea wolagatiana.
Matthew 7: 7.
2 Namata ni Yehova e paki tea leana maga, go
nadaligana e paki nakuapiosoana adeara
go Yehova e dogo po pua lua ra melu dua ki narieso
kira-ana laapa adeara. Psalm 34: 15,17.
3 Yehova 0, nigo ko pei Tamagami, kinami au
pei natano, go nigo ko maginami pei tea wosiwosi
lasa ni natano; go kinami laapa au pei nawosiana
ni nafnelearuma. Isaiah 64: 8.
4 Tea waina Yehova e dodumi a e parati pisei ki
nia, po parati sara natuna waina e piragi soki a.
Hebrews 12: 6.
5 Kuga ta marua saisai sikoti nawosiana oro maga
ni namaligo mau, ma kuga vasa doa ra .
naga tuga ta pei tea maukaroluaana pae Satan mau;
nalakena au da pei sapo tea midoakiana aneana maga
mau.
Ephesians 5: 11; and II Corinthians 2: 11.
6 Lomau, lomau, a noa ki mu, naga, Tea waina e
dogo navasaana aginau, po saralomau navasaana ki
tea waina e dipaki lua au umai, e peani namauriana
waina e du mau du. John 5 : 24.
7 Nae waina e da mauti Natuna aneana mau, ma
e manigida laapa pitua ki nia, ega wo da dua moli
ki gida sara naleo laapa euga sikoti a, kita ?
Romans 8: 32.
8 Supe e dodumi maramana dapale waina e pitua
ki Natuna sikedau, naga sara naata waina eu saralo-
mau asa euga ta mate puoli mau, ma euga veani
namauriana waina e du mau du. John 3; 16.


9 pa ta pakavakae nalo ni matamai: nalakena ko
da atae nasava waina e pe wo paki lina naaleatia
sikai. Proverbs 27: 1.
10 Maramana e do pano puoli, go namasauana sa
kakana ; ma tea waina e do mari namasauana ki Supe
ega wo doko man doko. I John 2 : 17.
11 Ragi waina tava maga eu ko da paki lina mau,
go ragi waina ko ko da piragi navanua go maramana
mau, pae ragi vatoko vea paki ragi vatoko edaku,
nigo ko pei Supe doko. Psalm 90: 2.
12 Sara navituaana wia go sara navituaana wia liu
eu pae ©lagi umai, eu do melu Tama ni nasulu maga
siwo umai, waina napanopotaana kita melu ni nama-
radoaana e da doko sikoti a mau. James 1 : 17.
13 Supe e pei nadodumiana : go tea waina e doko
nadodumiana doko e doko Supe doko, go Supe e
doko naata wanogoe doko. I John 4; 16.
14 Sikai e mate oli tea laapa, nalakena tea wanogoe
tea laapa eu mate; go e mate oli tea laapa, naga
tea maga waina eu mauri euga ta moro dumada
madeara mauri mau, ma euga magi tea waina e
mate oli ra po duleana mauri.
II Corinthians 5: 15.
15 Kuga to peani, ega vea liu sara naleo, nadodu-
miana marekareka dumamu paki mu; nalakena
nadodumiana e do kovagoro taua sikai ni namarina-
losaana. I Peter 4 : 8.
16 Yehova e pei namarama aginau go namautipauri-
au ana; aga matau ki sei ? Yehova e pei paka ni
namauriana aginau; aga manaunau nalakena sei ?
Psalm 27: 1.
17 Ekasana nalauna maga eu do powoa, go narei
maga eu do midoaki tea palo 1 Tea waina e doko
nakoroatelagi doko ega wo muru: Nawota ega wo
pasa saudoa ki da. Psalm 2: 1, 4.


18 pa vavatu Yehova ki napopoina mamau; go
pa ta ova namidoakiataeana anigo. pa noa sai a
usuraki nasurataana laapa anigo, go nae ega wo digi
pisei ki napua maga anigo. Proverbs 3 : 5, 6.
19 Popo, a masauna, naga tea maga waina ko dua
an ara euga sikoti an doko tokora waina kinau a
doko asa; naga euga 1010 punusi nasamasamaana
aginau. John 17 : 24.
20 Kuga ta dodumi maramana, go kuga ta dodumi
naleo maga waina eu doko maramana. Te naata e
pe rodumi maramana, nadodumi-Tamana-ana e pe
ta doko asa mau. I John 2: 15.
21 Tu atae naga sara naleo eu pulutaki posiwosi
raki tea wia magi tea maga waina eu dodumi Supe,
waina eu pei tea sosoana pae namidoakisokiana ane-
ana. Romans 8 : 28.
22 (Kristo) waina e dumana dapetape namarina-
losaana anigida maga eu doko napatokona doko
nakau, go e dau asa dau naga nigida tuga mate paki
namarinalosaana maga, po mauri paki namarinalole-
anaana. I Peter 2: 24.
23 A atae tea waina a pavatu asa, go a saralomau
kasua naga e mari atae pavaigoro tea waina a pitua
Jsi nia paki nia raki naaleatia wanogoe.
II Timothy 1: 12.
24 Yehova e pe ta davagi nasuma, tea maga waina
eu do davagi eu posiwosi moli asa: Yehova e pe ta
pavaigoro natokoana, tea vavaigoro e leleogoro moli.
Psalm 127: 1.
25 Nawosiana maga ni namarinaloleanaana waina
nigida tu mari ra eu da pei nalakena mau, ma nado-
dumiana aneana e pei nalakena e mautipauri gida,
pae nasarueana ni namoro-pakilina-ana go namari-
paukiana ki Naatana Tapu. Titus 3: 5.
26 Agi.tea waina e dodumi gida po peresi lua gida
melu dua ki namarinalosaana anigida doko nadana
. nasamasamaana go namarakiana eroga vei
aneana pa pa ega tu du po mau du. Amen.
Revelation 1: 5, 6.


27 Supe aginau ega wo paka vuro sara natikaana
animu, ega vae nalapalapaana ni naveaniana ane-
ana doko nasamasamaana doko Kristo Yeau.
Philippians 4: 19.
28 Yesu . . (e naga) Te naata sikai e pe
dodumi au, go ega wo dogo parati ki navasaana agi-
nau maga: go Tamagu ega wo dodumi a, go aroga
wo umai punusi a po mari nasumatokoana aginami
ega wo sikoti a. John 14: 23.
29 Natamateana a manimu ligira ki nia; natamate-
ana aginau a dua mu asa: kinau ada dua mu dapale
waina maramana e pitua mau. John 14: 27.
30 Kuga vano, po pasa pisei ki sara nalauna laapa
. pasa pisei ki da naga euga rogo parati ki
sara naleo laapa waina a dipaki mu ara: go kuga
leo, kinau aga sikoti mu doko sara naaleatia laapa
pa pa. Matthew 28 : 19, 20.
31 E pei Supe waina e do posiwosi doko mu naga
kuga masauna go naga kuga wosiwosi, nalakena
namidoakimatakiana aueana.
Philippians 2: 13.
JUNE.
1 Namarama animu ega to marama laga narae ni
naatamoli maga, dapale waina euga vunusi namari-
ana wia animu maga, po samasamani Tamamu waina
e doko nakoroatelagi doko. Matthew 5 : 16.
2 Kristo e dodumi ekalesia, po maneana duihana
pitua ki nia; naga ega tapugoro e, po mari a ega
tautau . . . ega lawodu naraena ega vei tea
samasamaniana. Ephesians 5 : 25, 26, 27.
3 Natureai ega wo mari napua aneana ega tautau
ki nasava ? Ega vavaigoro e ega vae navasaana
anigo. Psalm 119: 9.
4 Nanoaana anigo maga eu gagadi pa paki name-
nagu ! Eu gagadi paki nagolegu lapalapa liu honi!
Psalm 119; 103.


5 Ragi waina a do punusi nakoroatelagi anigo
maga nawosiana ni nakinima maga, atelagi go fhasoe
maga waina ko lawo ki laketoko ara; naatarnoli e
pei nasava, naga pa midoki nia ? go naataiholi na-
tuna, naga pa umai punusi a? Psalm 8: 3, 4.
6 Namauriana animu e pei nasava ? Nalakena ku
pei namavu sikai waina e paki lina ragi kiki, go
edaku ki tea wanogoe e moro puoli. James 4; 14.
7 Ku do pei tea tavagiana nasuma sikai ni naatana,
naga kuga vei navata ni tea viri tautau sikai, naga
kuga to pitua ki naviriana maga ni naatana, tea
viragimatakiana ki Supe pae Yesu Kristo.
I Peter 2: 5.
8 Naatarnoli dua ero lawo du pisari ra waina ero
suni sugoro dare maga; go waina ero naga, Naata-
moli ni Calilea maga, ekasana ku lawo du po do 1010
paki nakoroatelagi ? Yesu waia, waina e pei tea
tapeana sake paki nakoroatelagi pano ega wo umai
dapale waina ku punusi a e paki nakoroatelagi pano.
Acts 1: 10, 11.
9 Tea waina e do sapuraki agi napokasi ega wo
tagaukotovi pae napokasi namesoana; ma tea waina
e do sapuraki agi Naatana ega wo tagaukotovi pae
Naatana namauriana waina e du mau du.
Galatians 6: 8.
10 Ku da atae naga napatokomu e pei nasuma tapu
ki Naatana Tapu waina e doko mu, waina ku peani
a fnelu Supe? go ku da duinamu peani mu mau.
I Corinthians 6: 19.
11 Nimu ku pei nasuma tapu ki Supe mauri; dakiusi
waina Supe e naga, Aga wo doko ara, go aga wo
surata ara, go aga wo pei Supe adeara, go nara euga
wo pei narei aginau. II Corinthians 6: 16.
12 Dapale waina namata ni tea suasua maga eu do
1010 paki namelearu ni master adeara (go) dapale
waina namata ni nagoroi suasua e do 1010 paki
namelearu ni misis aneana; dapale nogoe namata
garni eu do 1010 paki Yehova Stipe aginami.
Psalm 123: 2.


13 Nigo ko umai sua au ki lova, go ki naio, go ki
taleva, ma kinau a umai sua ko pae nagisa ni Yehova
ni nalaapaana. I Samuel 17: 45.
14 Kuga mena dogo po atae naga Yehova e pia; ae
namaropaana ki naataiholi waina e do pavatu asa!
nalakena tea matau ki nia maga eu da dika mau.
Psalm 34: 8, 9.
15 Navasaana ki Yehova e leana; go nawosiana
laapa aneana e pae naveilomauana. E dodumi
namarinaloleanaana go navasapotaeana: maramana e
pura ki nadodumiana ki Yehova. Psalm 33 :4, 5.
16 E dapasavasa, po naga, Popo, 0, lasa
munu waia e pe va dua ki atae, ega va dua ki
nau pane; ma ega ta dapale waina kinau a masauna
mau, ma ega tapale waina nigo ko masauna.
Matthew 26: 39.
17 Laketano kasua ki Supe e lawo du, doko peanx
navulusokiana waia, Nawota e atae tea maga waina
eu pei tea aneana: go, Sara naata waina eu do noa
nagisa ni Nawota euga ihelu dua ki namarinalotage-
leana pano. II Timothy 2 : 19.
18 Kuga ta mari sa ki maramana kita natasi, kita
nakau maga mau, pa pa auga vea pulusoki tea suasua
maga ki Supe anigida doko naraeda.
Revelation 7: 3.
19 Tu pe surata namarama dapale waina nae e doko
namarama doko go tu peani napopopulutakiana du-
magida sikoti gida, go nada ni Yesu Natuna aneana e
mari gida tu dautau melu dua ki sara namarinalosa-
ana I John 1: 7.
20 Kuga to midodoa pia, kuga to logoro: tea kokona
ki mu, diabolo, dapale laion waina e do ororo, e do
surata pa sara, e do laaga tea waina ega tinomi a.
I Peter 6 : 8.
21 Sala vea ku pei namaligo, ma ragi waia ku pei
namarama doko Nawota: kuga to surata dapale
namarama natuna maga. Ephesians 5: 8.


22 Kuga lawo du, doko dasoki namalomu ki nalo-
mauaua, po suni taleva ni namarinaloleanaana po
pasi namelevasiana ni namarimatakiana ni, narogo-
rogoana wia ni natamateana. Ephesians 6: 14, 15.
23 Dapale tea waina e soso mu e dautau, nimu ma
kuga tautau doko sara namariana animu; nalakena e
pei tea midiriana, e naga, Kuga tautau; nalakena
kinau a dautau. I Peter 1: 15, 16.
24 Kuga leo, a lawo du pisari namata po do poka-
woka; te naata e pe rogo nadaleogu po polagati
namata, go aga wo paki ekopu punusi a go aga wo
ganikani sikoti a, go nae ega wo ganikani sikoti au.
Revelation 3: 20.
2.) Tokora waina edua kita edolu eu saisai asa doko
i agisagu, kinau a doko tokora wanogoe maleoputo
kakada. Matthew 18: 20.
26 Te navasaana sikai waina e melu Supe e da dika
ki nakasuaana. Go tea waina e saralomau e maro
pa ; nalakena tea waina e pei tea noaana paki nia pae
YehOva euga wo lolomana. Luke 1: 37, 45.
27 Namarakiana aginau e da pei tea ni .maramana
waia mau: namarakiana aginau e pe vei tea ni
maramana waia, tea suasua aginau maga eu pe mari-
mari. John 18 : 36.
28 Go nadaleo warua maga eu doko naga, Nama-
rakiana ni maramana e po pei agi Nawota anigida,
go agi Kristo aneana: go ega wo maramara pa pa
ega tu du po du mau du. Revelation 11: 15.
29 Sara naveinawotaana eu pei tea vituakiana paki
nau nakoroatelagi go maramana. Nalakena tea
wanogoe kuga vano, po pasa. pisei ki nalauna laapa.
Matthew 28: 18, 19.
30 Tuga ta pei tea popo toro mari tea wia mau: nala-
kena tu pe ta dodo sua mau,- go tuga wo lolovae
ragi kakana. Galatians 6: 9.


1 Kuga umai tea vasamatakiana maga ki Tamagu,
kuga veani namarakiana waina e maninu pei, tea
tawanakiana. . . . Nalo ni waina ku mari a
paki taigu maga waia, tea kiki sa maga sikai kakada,
ku mari a paki nau. Matthew 25 : 34, 40.
2 E one gida tea laapa one naga tuga visigoro
narae ni malo vasapotaeana ki Kristo, naga sara
naata euga sikasikai euga tape naleo maga waina eu
pei tea mariana e pe vei tea wia kita tea
sa. II Corinthians 5 : 10.
3 (Yesu e naga) Kuga ta mataku mau, navata kiki;
nalakena Tamamu e masauna naga ega tua mu nama-
rakiana. Luke 12: 32.
4 Lomau naatamoli e do surata dapale melu sikai;
lomau eu do mari parai palo: e do daua ki, go e da
atae sei ega wo pilae a. Psalm 39; 6.
5 Tapau ni namarinaloleanaana e maginau pei tea
toropusiana ; ... go ega wo da dua au masi-
kinau asa mau, ma ega wo dua tea laapa asa waina
eu dodumi navisigoroana aneana.
II Timothy 4; 8.
6 Nanoaana maga ni nagolegu go namidodoana ni
napopogu euga vei tea midoakimatakiana naraema,
Yehova O, vatu laketoko aginau, go tea taulua au.
Psalm 19: 14.
7 Lam waina e doko maleoputo ni malo tasake ega
wo lo parati ki pakale ra, po maraki ra paki namata
noai maga ni namauriana: go Supe ega wo kasi lua
sara naririmata melu dua ki namatada.
Revelation 7: 17.
8 Nara euga wo dipa navakalo paki Lam, go Lam
ega wo mari matua ki da, nalakena e pei Nawota ki
nawota maga go Tea Maramara ki tea maramara.
Revelation 17: 14.


9 Te naata e da mari atae magi nawota dua sua-
sua mau: nalakena ega wo pilosi sikai po dodumi
kerua; kita ega wo liko sikai po midoaki palo ki
kerua. Matthew 6 : 24.
10 Namidodoana aginau eu da pei namidodoana
animu, go napua animu maga eu da pei napua agi-
nau maga, Yehova e noa e, Nalakena dakiusi waina
nakoroatelagi maga eu paki lagi liu maramana, da-
pale nogoe napua aginau maga eu paki lagi liu
napua animu, go namidodoaana aginau maga eu liu
namidodoaana animu maga. Isaiah 55; 8, 9.
11 pa silae au ega vae nanoaana anigo, naga aga
mauri doko, - go naga aga ta maliere nalakena nalo-
goroana aginau. Psalm 119: 116.
12 Ega manimu pei tea mariana ega vae nasaralo-
mauana animu—Ma ega tatago doko nasaralomau-
ana, po da midoaki sara mau: nalakena tea waina
e midoaki sara e dakiusi napeao ni natasi.
Matthew 9: 29; and James 1: 6.
13 Ku pe toko au doko, go navasaana aginau maga
eu pe toko mu doko, kuga tatago tea waina ku
masauna, go ega wo manimu pei tea mariana.
John 15: 7.
14 (Yehova) e mari au a sake melu dua ki ihoru
tano sikai ni namarisakiana, melu dua ki nalepa ni
naruku go e mari nainelegu ero lawo du vatu lake-
toko sikai. Psalm 40; 2.
15 Tea waina e lalau kikiriki ega wo more lolovae
kikiriki ; go tea waina e lalau lapalapa ega wo lolo-
vae ega lapalapa. II Corinthians 9 : 6.
16 Namarinalosaana animu eu pe dakiusi skarlet,
euga wo dakiusi sno ; eu pe wo miala dakiusi krimson,
euga wo dakiusi namau ni shiip.
Isaiah 1: 18.
17 Aga wo dogo tea waina Sujoe Yehova ega wo pasa
asa: nalakena ega wo pasa natamateana paki narei
aneana, go paki tea dodumi—dodumiana aneana
maga. Psalm 85 : 8.


18 pa vasa mataki Yehova naatagu O, go pa ta
malio ki namarimatakiana laapa aneana mau: waina
e do manigo midoakikorokoro sara namaritageleana
anigo. Psalm 103 : 2, 3.
19 Tea waina e pasai namauriana aneana ega wo
dape puoli ki nia ; go tea waina e dape puoli ki
namauriana aneana nalakena kinau ega wo pasai a.
Matthew 10: 39.
20 Namatauki-Supe-ana pilake namaroana e pei
nataluaana lapa: nalakena tu da dape te navatuna
umai paki maramana mau, go nalakena tu da mari
atae dape'te navatuna hielu dua ki nia pano mau.
I Timothy 6 : 6, 7.
21 Kinau a pe vei tea sikeana paki lagi melu dua
ki natano, aga wo puati naatamoli laapa euga umai
punusi au ... ada umai naga aga vasa potae
maramana mau, ma naga aga mauti pauri mara-
mana. John 12 : 32, 47.
22 Kuga tape dakati yok aginau ega toko mu, go
kuga atae dogo kiagu; nalakena kinau a matemate
go napopogu e paki tano: go kuga wo magi naatamu
pasai namaromaroana. Matthew 11: 27.
23 Tu pe mate sikoti a go tuga wo mauri sikoti a:
tu pe soki tea sa go tuga wo maramara sikoti a:
tu pe vasa goro e, go nae ega wo pasa goro gida:
tu pe ta saralomau mau, ma nae ega wo lomau doko ;
nalakena e mari sa dumana pasa goro e.
II Timothy 2: 11, 12, 13.
24 Tea dodumiana maga . . . waina ku dapa-
le namenaki maga go atatoko maga, naga kuga
tumamu mauti mu ki namasauana sa maga ni napo-
kasimu, waina eu do mari navakalo dipa naatamu.
I Peter 2: 11.
25 Kuga tumamu pavaigoro mu kuga toko nadodu-
miana ki Supe, doko do logoro nadodumiana ki
Nawota anigida Yesu Kristo paki namauriana waina
e du mau du. Jude 21.


26 Yesu Kristo, waina e manigida dumana pitua ki
nia, naga ega taulua gida inelu dua ki sara nama-
rinalotageleana, po dumana maneana man narei
sikai euga tautau euga vei tea aneana.
Titus 2: 14,
27 A pasa ki mu tea maga wanogoe naga kuga veani
nataniateana au. Kuga veani nariesokiana mara-
mana : ma kuga marasike; kinau a mari matua ki
maramana. John 16: 33.
28 Tea leana sikai e da doko mau, tea sikai maau e
dika; eu marua sua dawasi, eu pei taua malasi ; tea
mari naleo pia e da doko mau, tea sikai maau sa e
dika. Romans 3: 10, 12.
29 Ku do sasapo dapale shiip, ma ku liliu umai ragi
waia punusi Tea Lo-parati ki ni shiip go Tea Lo-
parati ki dapau naatamu maga. I Peter 2: 25.
30 Kuga vavatu (Supe) sara ragi, narei O; kuga ta
ki napopomu naraena: Supe e manigida pei tokora
ni nasava-siliana sikai. Psalm 62 : 8.
31 Kuga leo punusi manu maga ni nakoroatelagi,
naga eu da sapuraki go eu da tagaukotovi mau;
. go Tamamu ni nakoroatelagi e do pagani
ra. Matthew 6 : 26.
AUGUST.
1 Ega wo pei tea noaana naaleatia wanogoe, Kuga
leo, tea waia e pei Supe anigida; tu logoro asa, go
nae ega wo mauti pauri gida. Isaiah 25: 9.
2 (Maria) ega wo dape natuna naanoai sikai; go
pa wo salagisana ki YESU; nalakena nae ega wo
mauti pauri narei aneana inelu dua ki namarinalo-
saana adeara maga. Matthew 1: 21.
3 Kinau a dua ra namauriana waina e du mau du ;
go euga wo da mate puoli mau pa pa ega tu mau
du, go te naata ega wo da pua lua ra melu dua
ki namelearugu mau. John 10: 28.


4 Tea waia tu atae pae asa naga tu doko asa doko,
go naga nae e doko gida doko, nalakena e dua gida
Naatana aneana. I John 4: 13.
5 Namarinalotageleana e maripotae mu ma Supe
animu go namarinalosaana animu e manimu dasuru
ki namatana, naga ega wo da masauna naga ega
rogo. Isaiah 59: 2.
6 Namatau-ki-Supe-ana e pia ki sara naleo laapa,
e peani nalagasaiana ni namauriana waina e doko
ragi waia, go ni tea waina ega wo umai.
I Timothy 4 : 8.
7 Naata waina e dogo parati ki navasaana aneana,
nadodumi-Supe-ana e matua asa lomau. Tea waia tu
atae pae asa naga tu doko asa. I John 2 : 5, 6.
8 Tea maga waina eu masauna naga euga vei sogo-
lapa eu dowo paki namaridogoana go vaivai sikai,
ma nigo naatamoli ki Supe O pa sava dausi nama-
rinaloleanaana, namatauki-Supe-ana.
I Timothy 6 : 9, 11.
9 Naata ni tea waina e sike Yesu e duleana melu
dua ki tea mate maga e pe toko mu doko, tea waina
e sike Kristo Yesu e duleana melu dua ki tea mate
maga ega wo pakamauri ki napatokomu maga.
Romans 8: 11.
10 Yesu Kristo waina ku dodumi a, waina ku ko
da punusi a mau; waina ku do saralomau asa waina
ku da do punusi a ragi waia mau, ma ku laelaea
lapalapa ki nalaelaeaana waina e mari sa pei tea
vasaana. I Peter 1: 8.
11 pa ta mataku mau; kinau a pei tea vea go tea
edaku, go tea Mauri; go a mate go pa leo, a mauri
doko pa pa ega tu mau du. Revelation 1: 18.
12 Tu da pei tea ni namaligo mau; nalakena tea
wanogoe tuga ta maturu mau, dapale tea pota
maga, ma tuga to logoro po midodoa pia.
I Thessalonians 5 : 6, 7.


13 Kuga mari marekareka parua liu naga kuga mari
nasoso-mu-ana go namatadoa-mu-ana erogo kasua:
nalakena ku pe mari tea maga wanogoe, kuga wo
da dapilagona te ragi mau. II Peter 1: 10, 11.
14 Kuga toko au doko, go kinau aga toko mu doko.
Dapale waina ara e pe ta doko vaine doko mau, e
pe ta mari atae dumana dau ki nawana mau, dapale
nogoe nimu ma, ku pu ta doko au doko mau, ku pe
ta mari atae dau mau. John 15: 4.
15 Kuga surata ega tapale waina e pataka ni naso-
soana waina ku pei tea sosoana asa, ega vilake sara
naveipopovakitanoana go namatemateana, pilake
naveimaritasokiparauana. Ephesians 4: 1, 2.
16 Kuga vei maritasoki-parau . . pa pa paki
naumaiana ki Nawota, kuga leo, tea wosiwosi natano
e do logoro nawa wia ni natano, e pei maritasoki
parau nalo kakana, pa pa ega tape sua usa vea go tea
edaku. James 5 ; 7.
17 Navasaana e pei tea mariana e pei napokasi, go
e doko maleoputo kakagamu (go au leopunusi nasa-
masamaana aneana, nasamasamaana dapale tea ni
Natuna sikedau waina e ihelu Tamana umai).
John 1: 14.
18 Supe 0, nigo ko pei Supe aginau; aga wo laaga
ako maraverave; naatagu e madou paki-go, napo-
kasigu e masau parua kigo, navanua garagara go
mawosa, waina noai e dika asa. Psalm 63 ; 1, 2.
19 Naaleatia ki Nawota ega wo umai dapale waina
tea vanako sikai e umai pogi. Ragi waina euga wo
do naga, Natamateana go natokopiaana, ragi wano-
goe namarisakiana maraverave ega wo paki lina ki
da. I Thessalonians 5: 2, 3.
20 Dapale (te naata) e dave napele ni pilana, ega
wo moro malahiala liliu pano dakiusi waina e umai,
go' ega wo da dape te navatuna ni niwosiwosiana
aneana, waina e pe dape a pano ega toko namelea-
runa. Ecclesiastes 5: 15.


21 Ragi waina kuga wo mari sua sara naleo laapa
waina ku pel tea tipakiana ara, kuga naga, Au pei
tea suasua moli; au mari sua tea waina e one garni
one naga auga mari a. Luke 17 : 10.
22 Kuga sili pae namata pua kiki: . . . nala-
kena namata pua e kiki, go napua e pei tea wosa-
goroana, waina e do piragi paki namauriana go tea
maga waina eu pasai a eu pisa maau.
Matthew 7 ; 13, 14.
23 Tea sigisigileo e do midoaki dipa tea leana, po do
cati napatina paki nia. Nawota ega wo mum ki
nia ; nalakena e punusi naga naaleatia aneana ega
wo umai. Psalm 37: 12, 13.
24 Kuga suni namarita ni nadodumiana, navakale-
ana, napopovakitanoana, namatemateana, naveima-
ritasoki-parauana ... go kuga suni nadodumi-
ana ega tapaugoro tea maga mamau puti wanogoe.
Colossians 3 : 12, 14.
25 Go e duleana, po umai punusi tamana. Ma ragi
waina e ko madu uvea tamana e punusi a, go e marita
dodumi a, go e sava po doti nanoana, po dimoli a.
Luke 15 ; 20.
26 Dapale waina nakoroatelagi e pakilagi dapau
maramana, nadodumiana (ki Yehova) e mari matua
dapau tea maga waina eu matau ki nia. Dapale elo
sake e madu uvea ki elo musu e mari natapiriana
anigida maga eu madu uvea ki gida.
Psalm 103: 12.
27 Ku da more dap© naatana ni navei-naviti-ana
paki namatakuana, ma ku dape naatana ni nava-
kasereana, waina tu do pioso Abba Bopo asa.
Romans 8: 15.
28 Yesu e pasa dara po noa . . Lomau lomau
a noa . Te naata sikai epe ta paki lina pau
mau, e pe ta mari atae punusi namarakiana ki Supe
man. John 3: 3.


29 popo vaou ma aga wo dua mu go naatana vaou
sikai aga wo doro napalau mu: go aga wo dape lua
popo ni vatu melu dua ki napokasimu, go aga wo
dua mu napopo sikai ni napokasi.
Ezekiel 36: 26.
30 Kuga ta pitua ki naleo kakamu maga paki nama-
rinalosaana mau, dapale naleo ni nawosiwosiana maga
ni namarinalotageleana; ma kuga tuinamu pitua ki
mu paki Supe, dapale tea mauri maga melu dua ki
tea mate maga. Romans 6: 13.
31 A pei tea turiana nakau valadagoto sikoti Kristo,
ma a mauri; e da moro pei kinau mau, ma Kristo
e mauri doko au. Galatians 2 : 20.
SEPTEMBER.
1 Kinau a pei Alfa go Omega, Yehova Supe e noa
e, tea waina e doko ragi waia, go waina e doko
sala vea go waina ega wo umai, tea Kasua mau.
Revelation 1; 8.
2 Nadodumimoniana e pei nakoa ni sara nasaana
laapa; waina te seara eu durnada sai ki da paki asa
po sasapo pano melu dua ki nasaralomauana, po
durnada lawo sasama ara ki narogokiteesaana laapa.
I Timothy 6: 10.
3 Ku pe rodumi au, kuga rogo parati ki natipaki
ana aginau maga. Go kinau aga wo pavarani Tama-
gu, go nae ega wo dua mu Tea Vasapakavakale pota
sikai, naga ega sikoti mu doko pa pa ega tu mau du.
John 14 ; 15, 16.
4 Kuga laelaea sara ragi; kuga tapasavasa ega ta
makoto ; kuga vasa dodumataki nalo ni sara naleo;
nalakena tea wanogoe e pei namasauana ki Supe
doko Kristo Yesu paki mu.
I Thessalonians 5 : 16, 17, 18.
5 Kuga vunusi mataki nia dapale waina ko do
surata, ega ta dapale tea manumatavusa maga mau,
ma ega tapale tea manumatua maga; doko do daulua
ragi, nalakena naaleatea maga eu sa.
Ephesians 5 ; 15, 16.


6 Ragi waina ku do dapasavasa kuga ta pasa palo
mau palo, dakiusi waina tea ni nalauna pota maga
eu maria: nalakena eu midoaki nia naga euga wo
pei tea rogoana nalakena navasaparauana adeara.
Matthew 6: 7.
7 Te naata e da doko mau waina e doropusi nasuma
kita taina maga, kita gorena maga kita pilana, kita
tamana, kita natuna maga, kita vanua maga nala-
kena kinau, go narogorogoana wia, waina ega wo da
dape paka ponotia sikai ragi waia go' mara-
mana waina ega wo umai namauriana waina e du
mau du. Mark 10 : 29, 30.
8 Naata waina e pe wo dua mu lasa sikai ni noai
naga kuga munugi a, nalakena ku pei tea ki Kristo,
lomau a noa ki mu, naga ega wo da dape puoli ki
namoriana aneana mau. Mark 9: 41.
9 E mate oli tea laapa, naga tea maga waina eu
mauri euga ta moro dumada madeara mauri mau,
ma euga magi tea waina e mate oli ra po moro dule.-
ana mauri. II Corinthians 5 : 15.
10 Ku pe rogo parati ki natipakiana aginau maga,
kuga wo doko nadodumiana aginau doko; dapale
waina kinau a dogo parati ki natipakiana maga ki
Tamagu, po doko nadodumiana aneana doko.
John 15: 10.
11 Nimu ku peani lomau ki nasusueana ragi waia:
ma aga wo moro punusi mu, go napopomu ega wo
laelaea, go nalaelaeaana animu te naata sikai e da
dape lua e kiamu mau. John 16; 22.
12 Kuga umai punusi au tea laapa waina ku do
posiwosi mawosa po do dapetape tea madaga, go
kinau aga wo dua mu namaromaroana.
Matthew 11: 28.
13 Dapale tama ni piakiki e do marita dodumi
natuna maga, Yehova e do marita dodumi tea maga
waina eu do matau ki nia. Psalm 103 : 13.


14 A pano po manimu marl inataki tokora sikai, go
aga wo moro umai go aga wo piragi lua mu umai
punusi au: naga tokora waina kinau a doko asa,
nimu ma kuga toko asa. John 14 ; 3.
15 Tea maga waina eu piragi a e dua ra nakasuaana
naga euga vei Supe natuna maga, e dua tea maga
asa waina eu saralomau nagisana. John 1: 12.
16 Kuga leo, taua warua sikai waina te naata e da
mari atae peve ra man, tea ni sara nalauna
eu lawo du narae ni malo tasake go narae ni Earn,
eu suni sugoro tare. Revelation 7 ; 9.
17 Ragi edaku maga te seara euga wo meludua ki
nasaralomauana, doko do dogo parati ki naatana vila
surue maga go navasapiseikiana maga ki diabolo
maga. I Timothy 4: 1.
18 Natamateana lapa e pei agi tea maga waina eu
dodumi nawotaeana anigo; go tea tapilagonaana
adeara e da doko mau. Psalm 119 : 165.
19 Tea waia e pei namasauana ki Tamagu, naga
sara naata waina eu leo punusi Natuna po saralomau
asa, euga veani namauriana waina e du mau du :
go kinau aga wo sike ra euga wo duleana naaleatia
edaku mau. John 6 : 40.
20 Kuga rodumi tea maga waina eu kokona ki mu,
go kuga magi tea maga waina eu kopalele mu dapa-
savasa; naga kuga vei natu ni Tamamu waina e
doko nakoroatelagi doko. Matthew 5: 44, 45.
21 pa maro Yehova; go nae ega wo dua ko nata-
tagoana maga ni napopoma. pa disua ki napua
anigo paki Yehova; go pa vavatu asa, go nae ega
Psalm 37: 4, 5.
wo man a.
22 Kuga leo nadodumiana waina Tamana e dua gida
asa e dapale sava, naga tuga vei tea sosoana ki Supe
natuna maga: go tu pei tea wanogoe.
I John 3: 1.


23 Tea waina e mari matua aga wo dua e naga ega
tasake sikoti au malo tasake aginau dapale waina
kinau ma a mari matua po dasake sikoti Tamagu
malo tasake aneana. Revelation 3: 21.
24 Tea waina e doko au doko, go kinau a doko asa
doko, nae e dau parua ki nawana: nalakena ku pe
masale ki nau ku pe ta mari atae mari te navatuna
mau. John 15 : 5.
25 Nagoroi e mari atae malio ki pipia susu aneana,
naga ega ta dodumi natuna nanoai ni na napalena ?
io, tea maga wanae eu pe wo malio ki, ma kinau aga
wo da malio ki-go. Isaiah 49 ; 15.
26 Nigo Yehova, ko pe midoaki parati ki namarinalo
tageleana, Nawota O, sei e pe wo lawo du ? Ma nami-
doaldkorokoroana e sikoti ko, naga pa vei tea matau-
kiana. Psalm 130: 3, 4.
27 Nalakena tea laapa eu mari nalo sa, po da pa
parati ki nasamasamaana ki Supe mau; eu pei tea
marileanakimolikiana ki nasaupiakiana aneana pae
natauluana waina e doko Kristo Yesu.
Romans 3 : 23, 24.
28 Naatamoli wia e dape lua tea wia maga pae stor
wia aneana : go naatamoli sa e dape lua tea sa maga
pae stor sa aneana. Matthew 12: 35.
29 Kuga rodumi tea kokona ki mu maga, po mari
mataki da, po pitua ki tea seakiana, po da logoro te
navatuna liliu; go namuriana animu ega wo parua,
go kuga wo pei Tea Yakilagi Mau natuna maga.
Luke 6 : 35.
30 Te namaridogoana e da puati mu mau waina e
da pataka ni naatamoli; ma Supe e pei lomau, waina
ega wo da suasua ki mu mau naga kuga vei tea mari
d->goana liu tea waina ku mari atae sua e.
I Corinthians 10: 13.


OCTOBER.
1 Ae namaropaana ki tea waina natapiriana ane-
ana e pei tea tapeluaana, waina namarinalosaana
aneana e pei tea tapaugoroana! Psalm 32 : 1.
2 Tu pe mauri, tu magi Nawota mauri, kita tu pe
mate, tu magi Nawota mate: nalakena tea wanogoe,
tu pe mauri, kita tu pe mate, tu pei tea ki Nawota.
Romans 14: 8.
3 Te navasaana sa seara ega ta melu nagolemu mau,
ma tea waina e pia raki natavagiana ni tea waina e
dika, naga ega vitua ki nasaupiaana paki tea maga
waina eu dogo. Ephesians 4: 29.
4 Dapale waina hart sikai e do gaegae paki noai
sara maga dapale nogoe naatagu e do gaegae paki-go,
Supe O. Naatagu e do madou paki Supe, paki
Supe mauri. Psalm 42 : 1,2.
5 E da pei sara naata waina e noa ki nau, Nawota,
Nawota, waina ega wo sili namarakiana ni nakoroa-
telagi m-'’- ; ma tea waina e do mari namasauana ki
Tamagu waina e doko nakoroatetagi doko (waina
ega wo sili paki asa). Matthew 7: 21.
6 Kuga ta saralomau sara naatana mau, ma kuga
mari dogo naatana maga, eu pe vei tea ni Supe:
nalakena profeta salisali laapa eu melu paki mara-
mana pano. I John 4: 1.
7 Shiip eu dogo nadaleona: go e soso shiip aneana
pae nagisada, e surata pea ki-da, go shiip
eu dausi a: nalakena eu atae nadaleona.
John 10: 3, 4.
8 Eu lega nalegaana vaou sikai eu naga,
ko pei tea maripunueana, po magi Supe pakotovi ki
nadafna (naatamoli) ni sara naworawora, go ni sara
navasaana, go ni sara narei, go ni sara nalauna.
Revelation 5 : 10.
9 Tu pei tea mariana aneana, tea tawanakiana doko
Kristo Yesu raki nawosiana wia maga, waina Supe
e pea mari fpataki-da naga tuga surata pae ara.
Ephesians 2: 10.


10 Nimu ku pei namarama ui maramana. Natoko-
ana waina e doko tava 6 mari sa pei tea sili mau.
Go eu da dokoni nasulu po doropusi a melu ni lasa
totowo waina e dapolo siwo doko mau.
Matthew 5 : 14, 15.
11 Namarakiana ki Supe e da pei nakaniana go na-
munuana mau; ma e pei namarinaloleanaana go
nataihateana go nalaelaeaana doko Naatana Tapu.
Romans 14: 17.
12 Nalo ni natomariana vea animu, kuga toropusi
naatamoli tuai, waina e do meso pae namasauana sa
maga ni nasurueana . . po suni naatamoli
vaou, waina e pei tea tawanakiana pae Supe doko
namarinaloleanaana go natautauana ni nalomauana.
Ephesians 4 : 22, 24.
13 Natipakiana aginau e pei tea waia, naga kuga
tuihamu dodumi mu, ega tapale waina kinau a
dodumi mu. John 15: 12.
14 Nakoroatelagi go maramana eroga wo pano puoli.
. Ma nalo ni naaleatia wanogoe go aura wano-
goe te naata e da atae a mau, go agelo maga waina
eu doko nakoroatelagi (ma eu da atae a).
Mark 13: 31, 32.
15 A malamala dave napele ni pilagu umai, go aga
wo moro malamala liliu pano: Yehova e pitua go
Yehova e dape lua; nagisa ni Yehova ega vei tea
samasamaniana. Job 1: 21.
16 Supe e da dua gida naatana ni napilakeana mau;
ma e dua gida naatana ni nakasuaana go ni nadodu-
miana go ni namarimidodoapiaana. Nalakena tea
wanogoe pa ta maliere ki nanoasokisokiana ki Nawota
anigida mau. II Timothy 1: 7, 8.
17 E pataka ni a, waina naleo laapa eu maneana
doko, go waina naleo laapa eu pae asa doko, waina e
piragi natuna laapa paki nasamasamaana naga ega
mari Nawota ni namautipauri-ra-ana ega wia lua.
Hebrews 2: 10.


18 Napauana anigida e da dipa napokasi go nada
mail, ma e dipa namarakiana maga, dipa naveinawo-
taana maga, dipa tea maraki maga ni namaligo ni
maramana waia, dipa taua maga ni naatana sa maga.
Ephesians 6: 12.
19 Natomariana animu ega wia maleoputo ni nalauna
pota maga, naga, nalo ni tea waina eu pasa pinoa
ki mu asa, dapale waina ku pe vei tea mari naleo
sa, euga samasamani Supe naaleatia ni naumai-
punusiana nalakena nawosiana wia animu maga.
I Peter 2 : 12.
20 pa wo mari au aga atae napua ni namauriana;
navakavuroana ni nalaelaeaana e doko naraema; tea
masauniana maga eu doko namelearuiha ni matua pa
pa e du mau du. Psalm 16: 11.
21 Napua sikai e doko waina e dakiusi e leana narae
ni naataxuoli, ma tea edaku kakana e pei napua maga
ni namateana. Proverbs 14 : 12.
22 Napua matua sikai ega wo doko asa, go napua
sikai, go ega wo pei tea sosoana ki napua ni navei-
teatapuana; tea ta tautau euga wo da pae asa
mau. Isaiah 35 : 8.
23 Nasamasamaana ki Yehova ega wo pei tea mari-
pakasakiana, go sara napokasi laapa euga wo marua
punusi a: nalakena nagole ni Yehova e noa e.
Isaiah 40: 5.
24 Kuga leo, e pei tea wia pa go tea masauniana
pa naga tamataida maga euga marua doko po pei
tea sikaimaau e dakiusi nasovaki ni Her-
mon, waina e si wo umai paki tava maga ni Sion.
Psalm 133: 1, 3.
25 Waina ku mari naatamu eu dautau doko narogo-
paratikiana ni nalomauana paki nadodumitaigidaana
waina e da pei nakalepoana mau, kuga tufhamu do-
dumi kasua ki mu melu napopomu.
I Peter 1: 22,


26 Tea waina e saralomau asa e da pei tea vasapo-
taeana mau: tea waina eda saralomau man, e pei
tea vasapotaeana sua, nalakena e da saralomau
nagisa ni Supe Natuna sikedau mau.
John 3 : 18.
27 Tea waina e dodumi parua ki tamana kita pilana
ma e dodumi kiki ki-nau, e da pia ki nau; go tea
waina e dodumi parua ki natuna nanoai kita natuna
nagoroi ma e dodumi kiki-ki-nau e da pia kinau
man. Matthew 10: 37.
28 Ae namaropaana ki naatamoli waina e soki nama-
ridogoana ! nalakena ragi waina e pei tea maridogo-
ana sua ega wo dape tapau ni namauriana, waina
Yehova e lagasai a paki tea maga waina eu dodumi
a. James 1: 12.
29 A doronusi namauriana aginau naga aga moro
dape a. Te naata eda dape lua eki agu mau, ma
a duihagu doropusi a. John 10: 17, 18.
30 Ko p© atae navituaiholikiar a ki Supe, go sei e
doko waina e noa ki-go, pa tua au aga munu, nigo
ko pe tatagovi a, go nae e pe tua ko noai mauri.
John 4: 10.
31 Ragi waina nae, Naatana ni nalomauana, ega
wo umai, ega wo maraki mu pae napua paki sara
nalomauana. . . . Nae ega wo samasamani au:
nalakena ega wo dape tea ni aginau, go ega wo
noakisai mu asa. John 16: 13, 14.
NOVEMBER.
1 Yesu Kristo . e manimu, waina ku sara-
lomau, pei nalo wia liu: ma e magi tea maga waina
eu da saralomau . . . vatu sikai ni natapilago-
naana, go vatu lake toko sikai ni natapilagona-
dowoana. I Peter 2: 5,7, 8.
2 Nigida . . tu do ditiro ki nasamasamaana
ki Nawota, po pei tea maridoaana tu pano pota paki
nunu sikai maau pae nasamasamaana paki nasama-
samaana, dapale tu melu Nawota waina e pei
Naatana II Corinthians 3 : 18.


3 Ku pei tea sarueana, ma ku pei tea maridautau-
kiaua, ma ku pei tea marileanakiana doko nagisa
ni Nawota Yesu Kristo, go doko nagisa ni Supe
anigida. I Corinthians 6 : 11.
4 Kuga taro napopomu eu toko tea maga waina
eu doko elagi, kuga ta doro ra euga toko tea maga
ni maramana mau. Nalakena ku mate, go namau-
riana animu e pei tea tasurukiana sikoti Kristo.
Colossians 3: 2, 3.
5 Yesu e lawo du po pioso, e naga te naata sikai
epe madou, ega umai punusi au po munu. Tea
waina e saralomau au, noai sara maga ni noai mauri
euga wo sara dave napalauna pane.
John 7: 37, 38.
6 Ada pavara mau naga pa tape lua ra ihelu dua
ki maramana, ma naga pa to pavaigoro ra melu
dua ki tea sa. Eu da pei tea ni maramana mau,
dapale waina kinau a da pei tea ni maramana mau.
John 17: 15, 16.
7 Nawota anigida Yesu Kristo, waina e dumana
pitua ki nia nalakena namarinalosaana anigida maga,
naga ega vua lua gida melu dua Id (nakasuaana ni)
maramana waina e doko ragi waia, waina e sa.
Galatians 1: 4.
8 Namatau-ki-naatamoliana e piragi nasasa sikai:
ma te naata sikai waina e matau ki Yehova ega wo
pei tea tapeana paki elagi. Proverbs 29: 25.
9 Yehova e paki lagi dapau sara nalauna laapa,
nasamasamaana aneana e dapau nakoroatelagi. Sei
e dakiusi Yehova Supe anigida waina e do dasake
elagi. Psalm 113: 4, 5.
10 Kuga leo, Supe e pei namautiana aginau; aga
wo pavatu, go aga wo da mataku: nalakena Nawota
Yehova e pei nakasuaana go nalegaana aginau; go
Nae te po pei namautiana aginau.
Isaiah 12; 2.


11 Yehova e pei nakasuaana againau go nakokoro
aginau; napopogu e pavatu asa, go a pei tea silae-
ana parua; go napopogu ega wo laelaea parua; go
aga wo samasamani a ki nalegaana aginau.
Psalm 28: 7.
12 E pea dawanaki gida paki navakasereana ni navei-
natunaana pae Yesu Kristo dumana paki nia, pae
namidoakimatakiana ni namasauana aneana, paki
nasamasamaniana ni nasamasamaana ni nasaupiaana
aneana. Ephesians 1: 5, 6.
13 Tai maga, kuga laelaea. Kuga vei tea mariana
kuga wia; kuga vei tea vakavakaleana; kuga to mido-
aki tea sikaimaau; kuga tamate doko: go Supe ni
nadodumiana go ni natamateana ega wo doko sikoti
II Corinthians 13: 11.
14 Ku da atae naga ku pei nasuma tapu ki Supe,
go naga Naata ni Supe e doko mu doko kital te
naata e pe man sa ki nasuma tapu ki Supe, Supe
ega wo mari sa ki naata wanogoe.
I-Corinthians 3: 16, 17.
15 Tea maraki ni nasaralomauana anigida go tea
mari sua e, waina nalakena nalaelaeaana waina e pei
tea toroana e one ki vea ki nia e soki nakau valada-
goto, doko midoaki palo ki namaliereana kakana, go
e dasake pisari namelearu ni matua ni malo tasake
ki Supe. Hebrews 12: 2.
16 Nalo ni naatamoli, naaleatia aneana maga eu
dapale namenau; dapale napuma ni vanua e do pu-
ma dapale nogoe. Nalakena nalagi sikai e duagoto
asa, go e da doko mau; go tokora kakana ega wo da
moro atae a mau. Psalm 103: 15, 16.
17 Sei e pei aginau nakoroatelagi ? go a da masau
tea pota sikai maramana sikoti ko mau. Napoka-
sigu go napopogu ero siri nopu; ma Supe e pei vatu-
lake-toko ni napopogu. Psalm 73: 25, 26.
18 pogi matua Paulo go Sila ero do dapasavasa po
do lega ki Supe ... go naruru warua sikai e
paki lina maraverave, dapale nalake maga ni na-
suma eu pei tea varivarikiana ; go namata laapa eu
pei tea wolagatiana. Acts 16; 25, 26.


19 Kuga varaki natamateana paki sara naatamoli
go napopotautauana waina te naata e pe masale ki
tea wnogoe ega da punusi Yehova mau.
Hebrews 12: 14.
20 Nigida tu dodumi, nalakena nae e pea dodumi
gida. Te naata epe naga, A dodumi Supe, ma e
pilosi taina, e pei tea salisali, nalakena tea waina ©
da dodumi taina waina e punusi a, e mari sa dodumi
Supe, waina e ko da punusi a. I John 4 : 19, 20.
21 Loraau a noa ki mu, naga Ku pe ta maradoa po
c! ipale piakiki kiki maga, ku pe wo da sili paki nama-
rakiana ni nakoroatelagi mau. Matthew 18: 3.
22 pa 1010 paki Yehova, go pa to logoro asa: napopoma
ega ta sa mau nalakena tea waina e do mari napua
aneana e disu pia, nalakena naatamoli waina e do
mari tea midoakiana sa maga. Psalm 37: 7.
23 Go Naatana go nagoroi laki ero naga, pa umai.
Go tea waina e dogo ega naga, pa umai. Go tea
waina e madou ega umai: tea waina e masauna,
ega tape moli ki noai ni namauriana.
Revelation 22: 17.
24 A do logoro Yehova, naatagu e do logoro, go a
do logoro navasaana aneana. Naatagu edo logoro
Nawota lapalapa liu tea vavaigoro maga eu do logoro
malipogi. Psalm 130: 5, 6.
25 Tea waina e saralomau Supe Natuna e peani
nanoasokisokiana napalauna: tea waina e da sara-
lomau navasaana ki Supe mau, e mari (Supe) e pei
tea salisali. I John 5 : 10.
26 Yesu e noa ki nia, e naga, pa vano Satan; nala-
kena e pei tea midiriana, e naga, pa lotu ki Yehova
Supe anigo, go pa maneana masikinia suasua. Ragi
wanogoe diabolo e doropusi a © rnadoko; go . . .
agelo maga eu rumai po maneana suasua.
Matthew 4: 10, 11.
27 Kuga atae nadodumiana ki Kristo waina e parua
liu naataeana, naga kuga vei tea vakavuroana pa pa
paki navakavuroana mamau ki Supe.
Ephesians 3: 19.


28 A dodumi Yehova nalakena e dogo nadaleogu go
navavaraniana aginau maga. Nalakena e daki nada-
ligana paki nan, go aga wo pioso paki nia naaleatia
aginau maga. Psalm 116: 1, 2.
29 Kuga ta malio ki tea sikai waia . . . naga
naaleatia sikai narae ni Yehova e dapale natau manu
sikai, go natau manu sikai e dapale naaleatia sikai.
II Peter 3: 8.
30 Nigo Nawota O, ko pei Supe maritadodumi go
saupia, tea mari daliali namaetoana go tea warua
nadodumiana go nalomauana. pa tumama doa ko
paki-nau go pa sau pia ki nau. Psalm 86: 15, 16.
DECEMBER
1 Nae e mari a pae namasauana aneana doko nala-
apaana nakoroatelagi, go maleoputo ni naata toko
maga ni maramana: go te naata sikai eda mari atae
dugoro namelearuna kita e pe noa ki nia, Ko do mari
nasava. Daniel 4 : 35.
2 Nae e pisei ki-go, naatamoli O, tea waina e pia;
go Yehova e noa ki-go nasava, ma (tea waia) naga
pa mari a leana, go pa surata sikoti Supe anigo ki
napopovakitanoana. Micah 6: 8.
3 Te naata kakamu e pe tika ki namanumatuaana,
ega tatagovi Supe, waina e do dua tea laapa pae
naveilomauana po da pasa pinoa mau; go ega wo
pei tea vituakiana paki nia. James 1: 5.
4 Ae namaropaana ki tea waina e do midoaki tea
tika ! Yehova ega wo pua lua e naaleatia ni nasaana ;
Yehova ega wo pavaigoro e, po mauti a ega wo mauri
doko, go ega wo pei tea mariana ega risu pia navanim.
Psalm 41; 1, 2.
5 Sei ega wo mari gida tuga va mawota ihelu dua
ki nadodumiana ki Kristo ? nariesokiana ? kita nako-
paleleana ? kita navitoloana ? kita namalaihalaana ?
kita namatakuana ? kita lova ? . . nalo ni tea
laapa wanogoe tu pei tea mari matua ara parua liu
■ae tea waina e dodumi gida. Romans 8: 35, 37.


6 Kuga leo, pilagu go taigu maga! Naata waina
ega wo mari namasauana ki Tamagu waina e doko
nakoroatelagi, na© e pei taigu, go goregu, pilagu.
Matthew 12 : 49, 50.
7 Sara naata waina eu dogo navasaana aginau maga
wanogoe, po do mari ra, euga wo pei tea noaana naga
eu dakiusi naatamoli manumatua sikai, waina e
davagi nasuiha aneana vatu laketoko.
Matthew 7; 24.
8 Nalakena nadodumiana ki Kristo e do die disua
ki garni; nalakena au midoakipotae dapale waia, naga
sikai e mate oli tea laapa, nalakena tea wanogoe tea
laapa eu mate. . . . Nalakena tea wanogoe te
naata e pe toko Kristo' e pei natavagiana vaou.
II Corinthians 5 : 14, 17.
9 E mari napopoma e paki tano, go e mari ko ko
pitolo, po pakale ko ki manna, . . . naga ega
mari ko pa atae naga naatamoli e da mauri pae navi-
naga masikinia, ma e mauri pae sara naleo waina
e dave nagole ni Yehova. Deuteronomy 8:3.
10 Kuga ta moro mauri ragi animu waina ku doko
doko napokasimu pae namasauana sa maga ki naata-
moli maga man, ma ega vae namasauana ki Supe.
I Peter 4:2.
11 Tamagu e do dua mu Navinaga lomau waina e
pae nakoroatelagi umai. Nalakena navinaga ki Supe
e pei tea waina e do pae nakoroatelagi siwo umai,
po do dua maramana namauriana.
John 6: 32, 33.
12 Petero e umai, po noa ki nia, e naga, Nawota,
taigu ega wo mari naleosa dipa nau paka visa, go aga
wo maneana midoakikorokoro e ? ega va pa paka
larua, kita ? Yesu e noa ki nia, e naga, A da noa
ki go man, naga, Ega va pa paka larua; ma naga,
Ega va pa paka rualima larua paka larua.
Matthew 18: 21, 22.


13 Sara ualeo waina namelearuma e pa sai a tea
mariana, pa marl a ki nakasuaana anigo; nalakena
te nawosiana, kita te namidoaki-pasaiana, kita te
naataeana kita namanumatuaana e da doko tanoiha,
waina ko do pa raki nia pano. Ecclesiastes 9 : 10.
14 Tamagu waina e dua au ara e parua liu tea laapa;
go te naata sikai e da mari atae pua lua ra melu dua
ki naihelearu ni Tamagu mau. Kinami ma Tamagu
aro pei tea sikaimaau. John 10; 29, 30.
15 Navasaparatikiana maga ki Yehova eu leana, eu
do mari napopo e laelaea; natipakiana ki Yehova e
hiaru, edo maramalagati namata maga. Namatauki-
Yehovaana e dautau, e do lawo du pa pa e du mau
du. Psalm 19 : 8, 9.
16 Waina tu peani nalagasaiana maga wanogoe,
. tuga tumagida mari gida tuga tautau melu
dua ki sara naloaana ni napokasigida go ni naatagida,
doko do mari sua natautauana doko namatauki-Supe-
ana. II Corinthians 7 : 1.
17 Naata ni Supe e pe toko mu doko, ku da doko
napokasi mau, ma ku doko naatana. Ma te naata e
pe tika ki Naata ni Kristo, nae e da pei tea aneana
mau. Romans 8: 9.
18 Nigida, waina tu pei tea ni aleati tuga to midodoa
pia, doko suni kororuma ni nasaralomauana go ni
nadodumiana, go kalupau ni vatu, nalogoroana ni
namautipauriana. I Thessalonians 5 : 8.
19 Tea waia Tamagu e pei tea samasamaniana asa,
naga kuga tau parua ki nawa; go kuga wo pei tea
vasapiseikiana aginau asa. John 15; 9.
20 Petero e midoaki navasaana waina Yesu e noa e
e naga, Ragi waina toa ega ko da kokoreko mau, pa
wo paka dolu pasagoro au, go e paid katama po dagi
parua. Matthew 26; 75.
21 A do mari manumatua liu tea maga mamau puti
waina eu do pasa pisei ki-nau ; nalakena nanoasoki-
sokiana anigo maga eu pei namidodoana aginau.
Psalm 119: 99.


22 Nimu ku pe toko navasaana aginau doko, ku pe
vei tea vasapiseikiana aginau maga loroau; go kuga
wo atae nalomauana, go nalomauana ega wo peresilua
mu kuga tumamu doko. John 8: 31, 32.
23 Piakirikiri . . . te naata ega ta piragi sasapo
M mu man; tea waina edo mari namarinaloleanaana
e leana dakiusi waina nae e leana. I John 3: 7.
24 A punusi nakoroatelagi vaou sikai go maramana
vaou sikai; nalakena nakoroatelagi vea go maramana
vea ero pano sua; go natasi e da moro doko man.
Revelation 21: 1.
25 Kuga leo tapaupau ki Supe e sikoti naatamoli
maga, go nae ega wo doko sikoti ra, go nara euga
wo pei narei aneana, go nae ega wo pei Supe sikoti
ra, Supe adeara. Revelation 21; 3.
26 Kuga tumamu dasoki mu ki naveipopovakitano-
ana, naga kuga tumamu manimu suasua; nalakena
Supe e dugoro tea lomadaga maga, ma e dua tea
popo vakitano maga nasaupiaana. I Peter 5 : 5.
27 Tea maga waina eu pei tea manumatua euga wo
laga dapale namarama ni nakoroatelagi: go tea maga
waina eu pua doa tea laapa paki namarinaloleanaana
(euga) dakiusi masoe maga ega tu man du.
Daniel 12: 2.
28 Te namaligo e da doko, kita melu ni namateana,
waina tea wosiwosi nasigisigileoana e pe mari atae
kurukuru asa. Job 34: 22.
28 Sparro dua ero da do pei tea soriana raki farthing
sikai, kata ? go sikai kakada ega wo da dowo paki
natano masale ki Tamamu mau : Nalakena
tea wanogoe kuga ta mataku mau; nimu ku pia liu
sparro laapa. Matthew 10: 29, 31.
29 Kuga lega ki Yehova nalegaana vaou sikai; nala-
kena e mari tea ni namagaana maga : naraelearnna ni
matua, go naaruna tapu, e maneana mari namauti-
pauriana. Psalm 98: I.


Sara naata waina euga wo noa sai an narae ni
naatamoli, kinau ma aga wo noa sai naata wanogoe
narae ni Taxnagu waina e doko nakoroatelagi.
Matthew 10: 32.
Natan aginami maga eu siri nopu dapale nami-
dodoana sikai. . . . pa mari garni auga veve
atae naaleatia aginami maga, go auga wo piragi popo
manumatua sikai. Psalm 90: 9, 12.
